

> 子夏，原名卜商，字子夏，卫国人，比孔子小四十四岁。他跟子游一样，是孔子周游列国时所收的学生。

#### 子夏曰

子夏曰：“贤贤易色；事父母，能竭其力；事君，能致其身；与朋友交，言而有信。虽曰未学，吾必谓之学矣。”

子夏曰：“虽小道必有可观者焉，致远恐泥，是以君子不为也。”

子夏曰：“日知其所亡，月无忘其所能，可谓好学也已矣。”

子夏曰：“博学而笃志，切问而近思，仁在其中矣。”

子夏曰：“百工居肆以成其事，君子学以致其道。”

子夏曰：“小人之过也必文。”

子夏曰：“君子有三变：望之俨然，即之也温，听其言也厉。”

子夏曰：“君子信而后劳其民，未信，则以为厉己也；信而后谏，未信，则以为谤己也。”

子夏曰：“大德不逾闲，小德出入可也。”

子夏曰：“仕而优则学，学而优则仕。”

司马牛忧曰：“人皆有兄弟，我独亡。”子夏曰：“商闻之矣：死生有命，富贵在天。君子敬而无失，与人恭而有礼，四海之内皆兄弟也。君子何患乎无兄弟也？”

子游曰：“子夏之门人小子，当洒扫应对进退则可矣。抑末也，本之则无，如之何？”子夏闻之，曰：“噫，言游过矣！君子之道，孰先传焉？孰后倦焉？譬诸草木，区以别矣。君子之道焉可诬也？有始有卒者，其惟圣人乎！”    
（子夏晚年是很好的老师，曾教出很多杰出的弟子，像田子方、 段干木、吴起等，曾教过一个国君，魏文侯。他说，只有圣人才能本末兼顾，而一般人当然要慢慢地从基本的礼仪做起。最基本的没学好，就立刻讲一些大道理， 难免会好高骛远。）

子夏之门人问交于子张，子张曰：“子夏云何？”对曰：“子夏曰：‘可者与之，其不可者拒之。’”子张曰：“异乎吾所闻。**君子尊贤而容众**，嘉善而矜不能。我之大贤与，于人何所不容？我之不贤与，人将拒我，如之何其拒人也？”   
（子夏的学生向子张请教交友之道。子张先是反问：“子夏说了些什么？”这位学生回答：“子夏说：‘值得交往的，才与他交往； 不值得交往的，就拒绝他。’”子张说：“我所听到的与此不同。君子尊敬才德卓越的人，也接纳一般大众；称赞行善的人，也同情未能行善的人。我若是才德卓越，对什么人不能接纳？我若是才德不卓越，别人将会拒绝我，我又凭什么去拒绝别人？”）
> 《史记·仲尼弟子列传》：孔子既没，子夏居西河教授，为魏文侯师。

#### 子夏问孔子

子夏问孝。子曰：“色难。有事，弟子服其劳；有酒食，先生馔，曾是以为孝乎？”

子夏问曰：“‘巧笑倩兮，美目盼兮，素以为绚兮’何谓也？”子曰：“绘事后素。”曰：“礼后乎？”子曰：“起予者商也，始可与言《诗》已矣。”

子夏为莒父宰，问政，子曰：“无欲速，无见小利。欲速则不达，见小利则大事不成。”

#### 孔子诲子夏

子谓子夏曰：“女为君子儒，毋为小人儒。”

子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”

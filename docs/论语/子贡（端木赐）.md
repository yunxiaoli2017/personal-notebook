
> 子贡，原名端木赐，字子贡（古同子赣），卫国人，小孔子三十一岁。

#### 子贡，瑚琏也。

5.4 子贡问曰：“赐也何如？”子曰：“女，器也。”曰：“何器也？”曰：“瑚琏也。”
> 《史记·仲尼弟子列传》：子贡既已受业，问曰：“赐何人也？”孔子曰：“汝器也。”曰：“何器也？”曰：“瑚琏也。”

#### 子贡曰

5.13 子贡曰：“夫子之文章，可得而闻也；夫子之言性与天道，不可得而闻也。”

棘子成曰：“君子质而已矣，何以文为？”子贡曰：“惜乎，夫子之说君子也！驷不及舌。文犹质也，质犹文也。虎豹之鞟犹犬羊之鞟。”

子贡曰：“纣之不善，不如是之甚也。是以君子恶居下流，天下之恶皆归焉。”

子贡曰：“君子之过也，如日月之食焉。过也人皆见之，更也人皆仰之。”

##### 子贡称孔子

1.10 子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与？”

卫公孙朝问于子贡曰：“仲尼焉学？”子贡曰：“文武之道未坠于地，在人。贤者识其大者，不贤者识其小者，莫不有文武之道焉，夫子焉不学？而亦何常师之有？”

叔孙武叔语大夫于朝曰：“子贡贤于仲尼。”子服景伯以告子贡，子贡曰：“譬之宫墙，赐之墙也及肩，窥见室家之好；夫子之墙数仞，不得其门而入，不见宗庙之美、百官之富。得其门者或寡矣，夫子之云不亦宜乎！”

叔孙武叔毁仲尼，子贡曰：“无以为也，仲尼不可毁也。他人之贤者，丘陵也，犹可逾也；仲尼，日月也，无得而逾焉。人虽欲自绝，其何伤于日月乎？多见其不知量也。”

陈子禽谓子贡曰：“子为恭也，仲尼岂贤于子乎？”子贡曰：“君子一言以为知，一言以为不知，言不可不慎也。夫子之不可及也，犹天之不可阶而升也。夫子之得邦家者，所谓立之斯立，道之斯行，绥之斯来，动之斯和。其生也荣，其死也哀，如之何其可及也？”

#### 子贡问孔子

2.13 子贡问君子。子曰：“先行其言而后从之。”

子贡问曰：“有一言而可以终身行之者乎？”子曰：“其恕乎！己所不欲，勿施于人。”

5.16 子贡问曰：“孔文子何以谓之‘文’也？”子曰：“敏而好学，不耻下问，是以谓之‘文’也。”    
（需要提醒的是，子贡的问题，依然带有寻求某种标准的意图。孔子所说的“不耻下问”，固然是在解释谥法，未尝不是在点化子贡。“不耻下问”，意味着可能要和不如自己或自己不喜欢的人打交道。子贡自视甚高，据《孔子家语》记载，孔子在世时就曾预言：“吾死之后，则商也日益，赐也日损。”原因就是“赐也好说不若己者”。）
> 《孔子家语·六本》
> 
> 孔子曰：“吾死之后，则商也日益，赐也日损。”曾子曰：“何谓也？”子曰：“商也好与贤己者处，赐也好说（yuè）不若己者。不知其子，视其父；不知其人，视其友；不知其君，视其所使；不知其地，视其草木。故曰：与善人居，如入芝兰之室，久而不闻其香，即与之化矣；与不善人居，如入鲍鱼之肆，久而不闻其臭，亦与之化矣。丹之所藏者赤，漆之所藏者黑。是以君子必慎其所与处者焉。”

子贡曰：“有美玉于斯，韫椟而藏诸？求善贾而沽诸？”子曰：“沽之哉，沽之哉！我待贾者也。”

子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”

1.15 子贡曰：“贫而无谄，富而无骄，何如？”子曰：“可也。未若贫而乐，富而好礼者也。”子贡曰：“《诗》云：‘如切如磋，如琢如磨’，其斯之谓与？”子曰：“赐也，始可与言《诗》已矣，告诸往而知来者。”

子贡问政，子曰：“足食，足兵，民信之矣。”子贡曰：“必不得已而去，于斯三者何先？”曰：“去兵。”子贡曰：“必不得已而去，于斯二者何先？”曰：“去食。自古皆有死，民无信不立。”

7.15 冉有曰：“夫子为卫君乎？”子贡曰：“诺，吾将问之。"入曰：“伯夷、叔齐何人也？"曰：“古之贤人也。"曰：“怨乎？"曰：“**求仁而得仁，又何怨？**"出曰：“夫子不为也。”    
(冉有大概是不善言辞，或是内向不敢问孔子，于是由子贡代而问之。)

子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”

子贡问曰：“乡人皆好之，何如？”子曰：“未可也。”“乡人皆恶之，何如？”子曰：“未可也。不如乡人之善者好之，其不善者恶之。”

子贡问曰：“何如斯可谓之士矣？”子曰：“行己有耻，使于四方不辱君命，可谓士矣。”曰：“敢问其次。”曰：“宗族称孝焉，乡党称弟焉。”曰：“敢问其次。”曰：“言必信，行必果，踁踁然小人哉！抑亦可以为次矣。”曰：“今之从政者何如？”子曰：“噫！斗筲之人，何足算也！”

子贡问为仁，子曰：“工欲善其事，必先利其器。居是邦也，事其大夫之贤者，友其士之仁者。”    

子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧、舜其犹病诸！夫仁者，己欲立而立人，己欲达而达人。能近取譬，可谓仁之方也已。”  

子贡曰：“君子亦有恶乎？”子曰：“有恶。恶称人之恶者，恶居下流而讪上者，恶勇而无礼者，恶果敢而窒者。”曰：“赐也亦有恶乎？”“恶徼以为知者，恶不孙以为勇者，恶讦以为直者。”

#### 子诲子贡

5.9 子谓子贡曰：“女与回也孰愈？”对曰：“赐也何敢望回？回也闻一以知十，赐也闻一以知二。”子曰：“弗如也，吾与女弗如也！”    
5.9 子谓子贡曰：“女与回也孰愈？”对曰：“赐也何敢望回？回也闻一以知十，赐也闻一以知二。”子曰：“弗如也，吾与，女弗如也！”   
（第二种断句解为，孔子说：“不如啊，我同意，你是不如颜回啊！”）    
> 《史记·仲尼弟子列传》：子贡利口巧辞，孔子常黜其辩。问曰：“汝与回也孰愈？”对曰：“赐也何敢望回！回也闻一以知十，赐也闻一以知二。”

子曰：“赐也，女以予为多学而识之者与？”对曰：“然，非与？”曰：“非也，予一以贯之。”    
（本章，孔子有意设问，大概是有弟子如子贡已经作如是想，因而设问。世人以多学为能，后世儒家乃有“一事不知，学者之耻”。岂不知天下万法，如舟如筏，渡河登岸，则应弃舍。“学”亦一法，当复如是，以“学”为执，反成障碍。孔子应机设教，诲人各有次第，非谓人不需“学”也。而子贡之次第，不在不能学，而在“学”而不能“习”之，以“多学而识之”为执著，能多不能一，就成了子贡更进一步的障碍。）
> 《说文》：一，惟初太极，道立于一，造分天地，化成万物。

5.12 子贡曰：“我不欲人之加诸我也，吾亦欲无加诸人。”子曰：“赐也，非尔所及也。”   
（加，会意。从力，从口。本义：添枝加叶说假话、虚报。以言语侵凌他人，诽谤诬枉。）

子贡方人，子曰：“赐也贤乎哉？夫我则不暇。”   
（方，谤。上句子贡说自己“欲无加诸人”，这句里子贡谤议别人。）

子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”    
（常解为孔子发牢骚说没人了解自己，“只有天能了解我了吧！”这里阐述另一种解释，是孔子教诲子贡求诸己，只有自己能让自己生发智慧。）        
（知，使……智慧。孔子说：“没有什么使我智慧。”子贡问：“什么叫做没有什么使您智慧呢？”孔子说：“不埋怨天也不责怪他人，学习、践行世间法，以此通达于圣人之道。难道是天在使我智慧吗？”）

#### 子贡守丧六年

> 《礼记·檀弓上》孔子蚤作，负手曳杖，消摇于门，歌曰：“泰山其颓乎？梁木其坏乎？哲人其萎乎？”既歌而入，当户而坐。子贡闻之曰：“泰山其颓，则吾将安仰？梁木其坏、哲人其萎，则吾将安放？夫子殆将病也。”遂趋而入。夫子曰：“赐！尔来何迟也？夏后氏殡于东阶之上，则犹在阼也；殷人殡于两楹之间，则与宾主夹之也；周人殡于西阶之上，则犹宾之也。而丘也殷人也。予畴昔之夜，梦坐奠于两楹之间。夫明王不兴，而天下其孰能宗予？予殆将死也。”盖寝疾七日而没。   
> （孔子一早起来，背着两手，拖着手杖，悠闲自得地在门外踱步，口中唱着：“泰山要崩塌了吧？大梁将折断了吧？哲人将凋零了吧？”唱罢走进屋里，对着门坐下。子贡听到歌声，说：“泰山如果崩塌，叫我们仰望什么呢？大梁如果折断，哲人如果凋零，叫我们依靠谁呢？听歌中之意，夫子大概要生病了吧？”于是就快步走进屋里。‘孔子说：“赐，你怎么这么晚才来呀！夏代停枢于东阶之上，那是还把死者当作主人看待的。殷人停枢于两楹之间，那是介乎宾主之间的位置。周人停枢于西阶之上，那是把死者当作宾客看待的。我是殷人的后代。昨天夜里，我梦见自己安坐在两楹之间。既没有明王兴起，天下有谁会把我当作立于两楹之间的国君那样尊重呢？这样看来，我大概是快死了吧。”果不其然，说过这番话以后，孔子大概病了七八天就去世了。）   
> 孔子之丧，门人疑所服。子贡曰：“昔者夫子之丧颜渊，若丧子而无服；丧子路亦然。请丧夫子，若丧父而无服。”   
> （孔子去世的时候，他的弟子们都不清楚该为老师穿哪一等丧服。子贡说：“以前夫子哀悼颜渊，其悲痛如同丧子一样，但不穿任何丧服。哀悼子路时也是这样。让我们悼念夫子，就像悼念父亲一样，但也不穿任何丧服。”）

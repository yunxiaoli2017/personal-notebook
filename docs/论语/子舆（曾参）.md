

> 曾参shēn（前505年－前432年），字子舆，春秋末期鲁国南武城（山东嘉祥县）人。小孔子四十六岁。

曾子曰：“吾日三省吾身：为人谋而不忠乎?与朋友交而不信乎?传不习乎?”

子曰：“参乎！吾道一以贯之。”曾子曰：“唯。”子出，门人问曰：“何谓也？”曾子曰：“夫子之道，忠恕而已矣。”

曾子有疾，召门弟子曰：“启予足，启予手。《诗》云：‘战战兢兢，如临深渊，如履薄冰。’而今而后，吾知免夫，小子！”    
（曾参生病，把门人弟子召集过来，说：“打开我的手和脚，看看。《诗》曰：‘战战兢兢，如临深渊，如履薄冰’，不论现在还是将来，我都知道如何避免祸患，后生小子们！”）   
（本章是曾参对门弟子的示现——也可以说是一种显摆。通常对本章的解释，是从“身体受于父母，不敢毁伤”的孝道着手。）

曾子有疾，孟敬子问之。曾子言曰：“鸟之将死，其鸣也哀；人之将死，其言也善。君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。笾豆之事，则有司存。”

曾子曰：“慎终追远，民德归厚矣。”

曾子曰：“以能问于不能；以多问于寡；有若无，实若虚，犯而不校。昔者吾友尝从事于斯矣。”

曾子曰：“可以托六尺之孤，可以寄百里之命，临大节而不可夺也。君子人与？君子人也。”

曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”

曾子曰：“君子思不出其位。”

曾子曰：“堂堂乎张也，难与并为仁矣。”

曾子曰：“吾闻诸夫子，人未有自致者也，必也亲丧乎！”   
（我从夫子处听闻：人通常无法奉献自己的全部心力、情感。如果可以，那一定是在为亲人居丧的时候。）   
> 《孝经·纪孝行章》：孝子之事亲也，居则致其敬，养则致其乐，病则致其忧，丧则致其哀，祭则致其严。

曾子曰：“吾闻诸夫子，孟庄子之孝也，其他可能也；其不改父之臣与父之政，是难能也。”

孟氏使阳肤为士师，问于曾子。曾子曰：“上失其道，民散久矣。如得其情，则哀矜而勿喜！”    
（孟氏让阳肤担任掌管刑罚的官，阳肤向曾子求教。曾子说：“在上位的人丧失了正道，民心离散已经很久了。如果审案时破解真情，要悲哀怜悯，而不沾沾自喜！”。）

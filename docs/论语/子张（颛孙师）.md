

> 颛孙师，字子张。小孔子四十八岁，为孔子晚年的学生。孔子称“师也辟”、“师也过”，说他偏激，过了头。

子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”

#### 子张曰

子张曰：“士见危致命，见得思义，祭思敬，丧思哀，其可已矣。”

子张曰：“执德不弘，信道不笃，焉能为有？焉能为亡？”

#### 子张问

2.23 子张问：“十世可知也？”子曰：“殷因于夏礼，所损益，可知也；周因于殷礼，所损益，可知也。其或继周者，虽百世，可知也。”

子张曰：“《书》云，‘高宗谅阴，三年不言。’何谓也？”子曰：“何必高宗，古之人皆然。君薨，百官总己以听于冢宰三年。”

师冕见，及阶，子曰：“阶也。”及席，子曰：“席也。”皆坐，子告之曰：“某在斯，某在斯。”师冕出。子张问曰：“与师言之道与？”子曰：“然，固相师之道也。”

子张问明，子曰：“浸润之谮，肤受之愬，不行焉，可谓明也已矣；浸润之谮、肤受之愬不行焉，可谓远也已矣。”

子张问崇德、辨惑，子曰：“主忠信，徙义，崇德也。爱之欲其生，恶之欲其死；既欲其生又欲其死，是惑也。‘诚不以富，亦只以异。’”

子张问善人之道，子曰：“不践迹，亦不入于室。”

子张问行，子曰：“言忠信，行笃敬，虽蛮貊之邦行矣；言不忠信，行不笃敬，虽州里行乎哉？立则见其参于前也；在舆则见其倚于衡也，夫然后行。”子张书诸绅。

2.18 子张学干禄。子曰：“多闻阙疑，慎言其余，则寡尤；多见阙殆，慎行其余，则寡悔。言寡尤，行寡悔，禄在其中矣。”    
（“干”，追求，求取。“禄”，本义就是福运、福禄，“俸禄”、“禄仕”只是引申义。“阙”，不是“缺少，留缺”之类的意思，而“去除”。）     
> 《说文》：禄，福也。
> 人类文明的起源，大多数会经历一个巫术时代。《诗·小雅·天保》有“受天百禄”的句子，即在中国的巫术时代，“天”是人福运的源泉。  
>   
> 孔子的回答，一反巫术时代的陈见，并不是教人如何“求”，而解释如何对福运的“不求而求”，可谓高明之至。福禄本是虚妄之物，如果孔子同意“受天百禄”，回答自然应与“天”有关。实则孔子之“求”从“多闻”、“多见”入手，是谓“不求”；及至结论言“禄在其中矣”，是谓“不求”亦“求”矣。然则孔子之“求”，非谓求“天”，乃是“自求”。《诗·大雅·文王》所谓“永言配命，自求多福”是也。
> 
> “其”所指代的，是前面的“多闻”“多见”！“其余”，就是能见、能闻之余。人生也有涯，所能见、能闻的部分，总是有限的，不能“见”、“闻”的部分才是无穷尽的。这还没有“闻见”的部分的“其余”，才是人真正的疑惑、危险所在！一如眺望夜空，那无尽的黑夜中，星星的几个点缀算的了什么？所以才需要谨慎、慎重。
> 
> —— Jerry Feng “孔子说什么”微信公众号文章《【025】福气从哪里来？》

子张问：“士何如斯可谓之达矣？”子曰：“何哉尔所谓达者？”子张对曰：“在邦必闻，在家必闻。”子曰：“是闻也，非达也。夫达也者，质直而好义，察言而观色，虑以下人。在邦必达，在家必达。夫闻也者，色取仁而行违，居之不疑。在邦必闻，在家必闻。”

子张问仁于孔子，孔子曰：“能行五者于天下为仁矣。”请问之，曰：“恭、宽、信、敏、惠。恭则不侮，宽则得众，信则人任焉，敏则有功，惠则足以使人。”

5.19 子张问曰：“令尹子文三仕为令尹，无喜色，三已之无愠色，旧令尹之政必以告新令尹，何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”

子张问政，子曰：“居之无倦，行之以忠。”    
子张问于孔子曰：“何如斯可以从政矣？”子曰：“尊五美，屏四恶，斯可以从政矣。”子张曰：“何谓五美？”子曰：“君子惠而不费，劳而不怨，欲而不贪，泰而不骄，威而不猛。”子张曰：“何谓惠而不费？”子曰：“因民之所利而利之，斯不亦惠而不费乎？择可劳而劳之，又谁怨？欲仁而得仁，又焉贪？君子无众寡，无小大，无敢慢，斯不亦泰而不骄乎？君子正其衣冠，尊其瞻视，俨然人望而畏之，斯不亦威而不猛乎？”子张曰：“何谓四恶？”子曰：“不教而杀谓之虐；不戒视成谓之暴；慢令致期谓之贼；犹之与人也，出纳之吝谓之有司。”

#### 和众弟子互评

子夏之门人问交于子张，子张曰：“子夏云何？”对曰：“子夏曰：‘可者与之，其不可者拒之。’”子张曰：“异乎吾所闻。君子尊贤而容众，嘉善而矜不能。我之大贤与，于人何所不容？我之不贤与，人将拒我，如之何其拒人也？”

子游曰：“吾友张也，为难，能也，然而未仁。”    
（难，通“戁”，敬也。子游说：“我的同门子张，能够践行‘敬’，然而还没有达到仁的境界。”）

曾子曰：“堂堂乎张也，难、与并为，仁矣。”    
（曾参说：“子张相貌堂堂，能修己以敬同时与人亲近，两者并为，仁啊。”）
> 《孔子家语·五帝德》：子曰：“吾欲以颜状取人也，则于灭明改之矣；吾欲以辞言取人也，则于宰我改之矣；吾欲以容貌取人也，则于子张改之矣。”    
> 《孔子家语·七十二弟子解》：颛孙师，陈人，字子张。少孔子四十八岁，为人有容貌资质，宽冲博接，从容自务，居不务立于仁义之行。孔子门人友之而弗敬。

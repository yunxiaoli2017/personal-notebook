

曾子曰：“吾日三省吾身：为人谋而不忠乎?与朋友交而不信乎?传不习乎?”

子曰：“君子不重则不威，学则不固。主忠信，无友不如己者，过则勿惮改。”

#### 信

子曰．“古者言之不出，耻躬之不逮也。”

子曰：“君子贞而不谅。”    
> 《朱注》：贞，正而固也。谅，则不择是非而必于信。

子曰：“道听而途说，德之弃也。”

子曰：“盖有不知而作之者，我无是也。多闻，择其善者而从之；多见而识之，知之次也。”

子曰：“人而无信，不知其可也。大车无輗，小车无軏，其何以行之哉？”

#### 朋友

子曰：“君子求诸己，小人求诸人。”  

曾子曰：“君子以文会友，以友辅仁。”

子曰：“君子和而不同，小人同而不和。”

朋友死，无所归，曰：“于我殡。”   
朋友之馈，虽车马，非祭肉，不拜。    
（重感情，讲原则。礼物看重意义而非财物之厚薄；祭肉涉及祖先，礼重，故拜。）    
> 《朱注》：朋友有通财之义，故虽车马之重不拜，祭肉则拜者，敬其祖考，同于己亲也。

#### 择友

子贡问为仁，子曰：“工欲善其事，必先利其器。居是邦也，事其大夫之贤者，友其士之仁者。”   
子曰：“道不同，不相为谋。”   
子曰：“可与共学，未可与适道；可与适道，未可与立；可与立，未可与权。”    

孔子曰：“益者三友，损者三友。友直、友谅、友多闻，益矣；友便（pián)辟（pì）、友善柔、友便（pián)佞，损矣。”    
（便辟，逢迎谄媚，辟，“僻”，躲开。善柔，以和颜悦色取悦人。便佞，花言巧语，逞口舌之利，而无见闻之实。）

孔子曰：“益者三乐，损者三乐。乐节礼乐、乐道人之善、乐多贤友，益矣；乐骄乐、乐佚游、乐宴乐，损矣。”   
（道，通“导”，引导。佚游，放纵游荡而无节制。）

子夏之门人问交于子张，子张曰：“子夏云何？”对曰：“子夏曰：‘可者与之，其不可者拒之。’”子张曰：“异乎吾所闻。**君子尊贤而容众**，嘉善而矜不能。我之大贤与，于人何所不容？我之不贤与，人将拒我，如之何其拒人也？”   
（子夏的学生向子张请教交友之道。子张先是反问：“子夏说了些什么？”这位学生回答：“子夏说：‘值得交往的，才与他交往； 不值得交往的，就拒绝他。’”子张说：“我所听到的与此不同。君子尊敬才德卓越的人，也接纳一般大众；称赞行善的人，也同情怜惜未能行善的人。我若是才德卓越，对什么人不能接纳？我若是才德不卓越，别人将会拒绝我，我又凭什么去拒绝别人？”）

#### 诤友

子路问曰：“何如斯可谓之士矣？”子曰：“切切偲偲（sī)，怡怡如也，可谓士矣。朋友切切偲偲，兄弟怡怡。”    
（偲：勉励督促、诚恳的样子。怡怡．和气亲切、顺从的样子。）    
子曰：“爱之，能勿劳乎？忠焉，能勿诲乎？”   
（关爱他，能不为他劳心吗？忠诚待他，能不劝告他吗？）    
（这两句都是说，朋友之间要互相勉励督促、忠言劝谏。）

子游曰：“事君数，斯辱矣；朋友数，斯疏矣。”    
子贡问友，子曰：“忠告而善道之，不可则止，毋自辱焉。”   
（这两句都是说，进谏上级、劝告朋友要适合而止，否则反而自取其辱。）

子夏曰：“君子信而后劳其民，未信，则以为厉己也；信而后谏，未信，则以为谤己也。”    
孔子曰：“侍于君子有三愆：言未及之而言谓之躁，言及之而不言谓之隐，未见颜色而言谓之瞽。”    
子曰：“中人以上，可以语上也；中人以下，不可以语上也。”    
子曰：“可与言而不与之言，失人；不可与言而与之言，失言。知者不失人亦不失言。”    
（这几句都是强调，说话、尤其是进谏，要讲求时机，区分对象。）

#### 恕

子曰：“参乎！吾道一以贯之。”曾子曰：“唯。”子出，门人问曰：“何谓也？”曾子曰：“夫子之道，忠恕而已矣。”   
子贡问曰：“有一言而可以终身行之者乎？”子曰：“其恕乎！己所不欲，勿施于人。”    
（恕，形声。从心，如声。如，遵循。遵循心。本义：体谅）   
> 《声类》：以心度物曰恕。   
> 《贾子道术》：以己量人谓之恕。

子曰：“躬自厚而薄责于人，则远怨矣。”

子曰：“君子不以言举人，不以人废言。”



子曰：“中庸之为德也，其至矣乎！民鲜久矣。”

子曰：“不得中行而与之，必也狂狷乎！狂者进取，狷者有所不为也。”    
（）

子曰：“古者民有三疾，今也或是之亡也。古之狂也肆，今之狂也荡；古之矜也廉，今之矜也忿戾；古之愚也直，今之愚也诈而已矣。”

孔子曰：“侍于君子有三愆：言未及之而言谓之躁，言及之而不言谓之隐，未见颜色而言谓之瞽。”    
> 《说文》：愆，过也。   
> 《左传·哀公十六年》：失所为愆。

孔子曰：“君子有三戒：少之时，血气未定，戒之在色；及其壮也，血气方刚，戒之在斗；及其老也，血气既衰，戒之在得。”

#### 过犹不及，义之与比

2.16 子曰：“攻乎异端，斯害也已！”    
（端，事物的一头或一方面。异端即两端，指两个极端。无论什么方向推到极端，都是有害的。多其它解，均不从。）

3.20 子曰：“《关雎》，乐而不淫，哀而不伤。”

4.10 子曰：“君子之于天下也，无适也，无莫也，义之与比。”

子贡问：“师与商也孰贤？”子曰：“师也过，商也不及。”曰：“然则师愈与？”子曰：“过犹不及。”    
> 《孔子家语·六本》
> 
> 子夏问于孔子曰：“颜回之为人奚若？”子曰：“回之信贤于丘。”曰：“子贡之为人奚若？”子曰：“赐之敏贤于丘。”曰：“子路之为人奚若？”子曰：“由之勇贤于丘。”曰：“子张之为人奚若？”子曰：“师之庄贤于丘。”子夏避席而问曰：“然则四子何为事先生？”子曰：“居！吾语汝。夫回能信而不能反，赐能敏而不能诎，由能勇而不能怯，师能庄而不能同。兼四子者之有以易吾，弗与也。此其所以事吾而弗贰也。”

子温而厉，威而不猛，恭而安。    
子夏曰：“君子有三变：望之俨然，即之也温，听其言也厉。”    
子曰：“君子泰而不骄，小人骄而不泰。”

子路曰：“君子尚勇乎？”子曰：“君子义以为上。君子有勇而无义为乱，小人有勇而无义为盗。”    
子曰：“恭而无礼则劳；慎而无礼则葸；勇而无礼则乱；直而无礼则绞。君子笃于亲，则民兴于仁；故旧不遗，则民不偷。”    

子曰：“可与言而不与之言，失人；不可与言而与之言，失言。知者不失人亦不失言。”

#### 君子周急不继富

子华使于齐，冉子为其母请粟，子曰：“与之釜。”请益，曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也，君子周急不继富。”

原思为之宰，与之粟九百，辞。子曰：“毋以与尔邻里乡党乎！”   
（据说该年鲁国干旱，粮食收成不好，于是孔子多给原思粮食，让他分发给邻里乡党，此为周急。）

#### 取物以节；俭以养德

子钓而不纲，弋不射宿。

子曰：“奢则不孙，俭则固。与其不孙也，宁固。”

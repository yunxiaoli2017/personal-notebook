
#### 浩然之气

子曰：“天生德于予，桓魋其如予何？”

子畏于匡，曰：“文王既没，文不在兹乎？天之将丧斯文也，后死者不得与于斯文也；天之未丧斯文也，匡人其如予何？”

#### 自得

子之燕居，申申如也，夭夭如也。

子欲居九夷。或曰：“陋，如之何？”子曰：“君子居之，何陋之有！”

子曰：“出则事公卿，入则事父兄，丧事不敢不勉，不为酒困，何有于我哉？”

叶公问孔子于子路，子路不对。子曰：“女奚不曰：其为人也，发愤忘食，乐以忘忧，不知老之将至云尔。”

子曰：“吾自卫反鲁，然后乐正，《雅》、《颂》各得其所。”

子曰：“加我数年，五十以学《易》，可以无大过矣。”

#### 不得其时

子曰：“苟有用我者，期月而已可也，三年有成。”

子曰：“不患人之不己知，患不知人也。”

子曰：“不患人之不己知，患其不能也。”
子曰：“君子病无能焉，不病人之不己知也。”
子曰：“不患无位，患所以立。不患莫己知，求为可知也。”
子曰：“君子疾没世而名不称焉。”

子曰：“莫我知也夫！”子贡曰：“何为其莫知子也？”子曰：“不怨天，不尤人，下学而上达。知我者其天乎！”

子曰：“吾未见好德如好色者也。”

色斯举矣，翔而后集。曰：“山梁雌雉，时哉时哉！”子路。   
（路，同“辂”，车，此为动词，“上车”（乘车离开）之意。）   
（“心不在焉——这是不感兴趣的表现啊！山梁上的鸟雀尚且知道择木而栖,我该告辞了！该告辞了！”孔子遂上车而行（离开了卫国）。） 
> 《孔子世家》：他日，灵公问兵陈。孔子曰：“俎豆之事则尝闻之，军旅之事未之学也。”明日，与孔子语，见蜚雁，仰视之，色不在孔子。孔子遂行，复如陈。   

色斯举矣，翔而后集。曰：‘山梁雌雉，时哉时哉!’子路共之，三嗅而作。    
（惊恐就飞走，感到安全后才又停落下来。孔子感慨道：“这些山间堤堰上的母野鸡，得其时呀! 得其时呀! ”子路想用双手去抓，母野鸡嗅了嗅，感到危险，就猛地飞走了。）
> 廖名春：近年来，随着出土文献的不断面世，为解决这一疑难又增添了新的证据。陈剑以郭店楚墓竹简及传世古文“色”字构形有从“”声为依据，认为“色斯举矣”应读为“疑斯举矣”，意思就是鸟感到惊疑就飞起来。清代朱骏声《说文通训定声》说“色”字从“疑省声”，就是很好的证明。特别是跟《孔丛子·抗志》子思所谓“疑之则举”比较，把《论语·乡党》篇的“色斯举矣”读为“疑斯举矣”，则与文义更为接近，其继承关系也更为明确。

子击磬于卫，有荷蒉而过孔氏之门者，曰：“有心哉，击磬乎！”既而曰：“鄙哉，硁硁乎！莫己知也，斯己而已矣。深则厉，浅则揭。”子曰：“果哉！末之难矣。”

子疾病，子路请祷。子曰：“有诸？”子路对曰：“有之。《诔》曰：‘祷尔于上下神祇。’”子曰：“丘之祷久矣。”

子曰：“甚矣，吾衰也！久矣，吾不复梦见周公。”

子曰：“凤鸟不至，河不出图，吾已矣夫！”

#### 感喟慨叹

**子在川上曰：“逝者如斯夫！不舍昼夜。”**

子曰：“予欲无言。”子贡曰：“子如不言，则小子何述焉？”子曰：“天何言哉？四时行焉，百物生焉，天何言哉？”

子曰：“吾之于人也，谁毁谁誉？如有所誉者，其有所试矣。斯民也，三代之所以直道而行也。”    
子曰：“语之于人也，谁毁谁誉？如有所誉者，其有所试矣。斯民也，三代之所以直道而行也。”（另一版本，李泽厚《论语今读》）

子曰：“吾犹及史之阙文也，有马者借人乘之，今亡矣夫！”    
（我还能够看到史书中存疑空阙的地方。有马的人（自己不会调教）先借给别人骑，现在没有这样的了。）

子曰：“谁能出不由户？何莫由斯道也？”   
（孔子说：“谁能够走出屋子而不经过房门呢？为什么没有人走这条必经的仁义之路呢？”）

#### 真的其它

子曰：“人之生也直，罔之生也幸而免。”

子曰：“以约失之者鲜矣。”

子曰：“德不孤，必有邻。”

子曰：“性相近也，习相远也。”

子曰：“唯上知与下愚不移。”

子曰：“唯女子与小人为难养也，近之则不孙，远之则怨。”

子曰：“年四十而见恶焉，其终也已。”    
(见恶，被嫌恶。)

子曰：“鲁卫之政，兄弟也。”  

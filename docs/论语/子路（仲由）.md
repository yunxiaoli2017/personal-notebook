

> 子路（公元前542年—公元前480年），本名仲由，字子路，又字季路，鲁国人。他只比孔子小九岁。他是孔子最亲近的学生。孔子说“由也喭”，说他鲁莽，刚烈。

> 《史记·仲尼弟子列传》：子路性鄙，好勇力，志伉直，冠雄鸡，佩豭豚，陵暴孔子。孔子设礼稍诱子路，子路後儒服委质，因门人请为弟子。
> 子路喜从游，遇长沮、桀溺、荷丈人。

#### 关系亲近，称之，勉之

子曰：“由之瑟，奚为于丘之门？”门人不敬子路，子曰：“由也升堂矣，未入于室也。”

子曰：“道不行，乘桴浮于海，从我者其由与？”子路闻之喜，子曰：“由也好勇过我，无所取材。”    
子谓颜渊曰：“用之则行，舍之则藏，惟我与尔有是夫！”子路曰：“子行三军，则谁与？”子曰：“暴虎冯河，死而无悔者，吾不与也。必也临事而惧，好谋而成者也。”

子曰：“衣敝缊袍，与衣狐貉者立而不耻者，其由也与！‘不忮不求，何用不臧？’”子路终身诵之，子曰：“是道也，何足以臧？”

子曰：“由，知德者鲜矣。”

子曰：“由也，女闻六言六蔽矣乎？”对曰：“未也。”“居！吾语女。好仁不好学，其蔽也愚；好知不好学，其蔽也荡；好信不好学，其蔽也贼；好直不好学，其蔽也绞；好勇不好学，其蔽也乱；好刚不好学，其蔽也狂。”

子路曰：“君子尚勇乎？”子曰：“君子义以为上。君子有勇而无义为乱，小人有勇而无义为盗。”

##### 勇于实践

子路有闻，未之能行，唯恐有闻。

子曰：“片言可以折狱者，其由也与？”子路无宿诺。

子路问：“闻斯行诸？”子曰：“有父兄在，如之何其闻斯行之？”冉有问：“闻斯行诸？”子曰：“闻斯行之。”公西华曰：“由也问：“闻斯行诸？”子曰：‘有父兄在’；求也问：‘闻斯行诸’。子曰‘闻斯行之’。赤也惑，敢问。”子曰：“求也退，故进之；由也兼人，故退之。”

色斯举矣，翔而后集。曰：“山梁雌雉，时哉时哉！”子路共之，三嗅而作。    
（孔子说山梁雌雉能得其时，察觉危险就飞起来，安全了才落下。子路听了都要去拱一拱。）

##### 感情深

子路宿于石门，晨门曰：“奚自？”子路曰：“自孔氏。”曰：“是知其不可而为之者与？”

子疾病，子路使门人为臣。病间，曰：“久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎！且予纵不得大葬，予死于道路乎？”

##### 子路提问

子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”

子路问曰：“何如斯可谓之士矣？”子曰：“切切偲偲，怡怡如也，可谓士矣。朋友切切偲偲，兄弟怡怡。”

子路问政，子曰：“先之，劳之。”请益，曰：“无倦。”

子路曰：“卫君待子而为政，子将奚先？”子曰：“必也正名乎！”子路曰：“有是哉，子之迂也！奚其正？”子曰：“野哉由也！君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所错手足。故君子名之必可言也，言之必可行也。君子于其言，无所苟而已矣。”

子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”    

子路问事君，子曰：“勿欺也，而犯之。”

子路问君子，子曰：“修己以敬。”曰：“如斯而已乎？”曰：“修己以安人。”曰：“如斯而已乎？”曰：“修己以安百姓。修己以安百姓，尧、舜其犹病诸！”

#### 子路不说，愠见孔子

子路使子羔为费宰，子曰：“贼夫人之子。”子路曰：“有民人焉，有社稷焉，何必读书然后为学。”子曰：“是故恶夫佞者。”

子见南子，子路不说，夫子矢之曰：“予所否者，天厌之！天厌之！”

在陈绝粮，从者病莫能兴。子路愠见曰：“君子亦有穷乎？”子曰：“君子固穷，小人穷斯滥矣。”

佛肸召，子欲往。子路曰：“昔者由也闻诸夫子曰。亲于其身为不善者，君子不入也。'佛肸以中牟畔，子之往也，如之何？＂子曰：“然。有是言也。不曰坚乎，磨而不磷？不曰白乎，涅而不缁。焉岂匏瓜也哉？焉能系而不食？”    
（佛肸：音bìxī人名。春秋末年晋卿赵鞅的家臣，为中牟的县宰，但投靠范氏、中行氏。）

公山弗扰以费畔，召，子欲往。子路不说，曰：“末之也已，何必公山氏之之也？”子曰：“夫召我者而岂徒哉？如有用我者，吾其为东周乎！”    
（然亦卒不行。）（公山弗扰盘踞费城造反。）

#### 死于内乱

闵子侍侧，訚訚如也；子路，行行如也；冉有、子贡，侃侃如也。子乐。“若由也，不得其死然。”    
（竟一语成谶，悲乎！）

孺悲欲见孔子，孔子辞以疾。将命者出户，取瑟而歌，使之闻之。    
> 但对于孺悲，历史上记载很少，总共亮相两回。《论语》中“欲见孔子”是一回，另一回出现在《礼记·杂记下》中：“恤由之丧，哀公使孺悲之孔子学士丧礼，《士丧礼》于是乎书。”
> 
> 我以为，正是这短短的一句话，给我们透露了很多历史信息，从中可看出孔子不见孺悲的原因。
> 
> 首先，孺悲是鲁哀公手下一个掌管礼仪的官员。其次，仲由（子路）死了，鲁哀公怜悯仲由之死，要为他举行丧礼，于是派了孺悲来向孔子学《士丧礼》。第三，从“《士丧礼》于是乎书”的记载可看出，孔子不仅见了孺悲，还教了孺悲，使孺悲能把《士丧礼》写成书。
> 
> 那孔子为什么要对孺悲“辞以疾”呢？我认为这是孺悲刚开始去的时候，孔子也因为仲由之死而处于极度悲痛之中，无法出面接见客人，所以找个借口婉言相拒。
> 
> 大家知道，仲由是“孔门十哲”之一，性情刚直，好勇尚武。自从拜孔子为师，便终生追随孔子，保护孔子。孔子曾不无得意地说：“自从我有了仲由后，就再也听不到对我有恶意的言辞了。”
> 
> 现在仲由死于卫国内乱，并且被对手砍成了肉酱，孔子怎不为之悲痛？据《公羊传·哀公十四年》载：“子路死，孔子曰：噫，天祝予！”
> 
> 孔子悲号：“老天啊，你是要断绝我啊！”在这样悲痛时刻，孔子不见孺悲，当在情理之中。

> 《史记·卫康叔世家》

> 十二年，初，孔圉文子取太子蒯聩之姊，生悝。孔氏之竖浑良夫美好，孔文子卒，良夫通於悝母。太子在宿，悝母使良夫於太子。太子与良夫言曰：“苟能入我国，报子以乘轩，免子三死，毋所与。”与之盟，许以悝母为妻。闰月，良夫与太子入，舍孔氏之外圃。昏，二人蒙衣而乘，宦者罗御，如孔氏。孔氏之老栾甯问之，称姻妾以告。遂入，適伯姬氏。既食，悝母杖戈而先，太子与五人介，舆猳从之。伯姬劫悝於厕，彊盟之，遂劫以登台。栾甯将饮酒，炙未熟，闻乱，使告仲由。召护驾乘车，行爵食炙，奉出公辄奔鲁。

> 仲由将入，遇子羔将出，曰：“门已闭矣。”子路曰：“吾姑至矣。”子羔曰：“不及，莫践其难。”子路曰：“食焉不辟其难。”子羔遂出。子路入，及门，公孙敢阖门，曰：“毋入为也！”子路曰：“是公孙也？求利而逃其难。由不然，利其禄，必救其患。”有使者出，子路乃得入。曰：“太子焉用孔悝？虽杀之，必或继之。”且曰：“太子无勇。若燔台，必舍孔叔。”**太子闻之，惧，下石乞、盂黡敌子路，以戈击之，割缨。子路曰：“君子死，冠不免。”结缨而死。孔子闻卫乱，曰：“嗟乎！柴也其来乎？由也其死矣。”**孔悝竟立太子蒯聩，是为庄公。

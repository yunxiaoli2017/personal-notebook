

子曰：“志于道，据于德，依于仁，游于艺。”    
（游于艺，涉猎各种知识，粗通各种技能，但不为一门专业技术所困。）

子曰：“里仁为美。择不处仁，焉得知？”

子曰：“人之过也，各于其党。观过，斯知仁矣。”

#### 仁

子曰：“苟志於仁矣，无恶也。”   
子曰：“唯仁者能好人，能恶人。”   
子曰：“不仁者不可以久处约，不可以长处乐。仁者安仁，知者利仁。”    
子曰：“知者乐水，仁者乐山。知者动，仁者静。知者乐，仁者寿。”  
> 李泽厚《论语今读》：用山水类比和描写仁、智非常聪明和贴切。作为最高生活境界的仁，其可靠、稳定、巩固、长久有如山；作为学习、谋划、思考的智慧，其灵敏、快速、流动、变迁有如水。**真正聪明的人之所以长快乐，不仅因为能够迎刃而解各种问题，而且因为了解人生的方向和意义而快乐。**“仁”则似乎更高一层，已无谓快乐不快乐。他（她）的心境是如此平和宁静、无所变迁，成了无时间的时间：寿。乐山、乐水，是一种**“人的自然化”**，“人的自然化”有好几层意思，例如各种体育活动便有发展个体、肢体、身体的力量和能力，从社会异化中解脱出来（但今天的某些体育竞技活动却严重的被社会异化了），得到因他本身获得实现而产生的享受和快乐。这种快乐不是社会性的如荣誉、成就等等的快乐，而是身体本身从而使心里也伴同的快乐，第二，即“乐山乐水”，回归自然，免除各种社会异化，拾回失落感。它既是一种心境，也是一种身体——心理状态。第三，即由气功、瑜伽等所达到的人与自然——宇宙节律的同构合拍。总之，“人的自然化”使人恢复和发展被社会或群体所扭曲、损伤的人的各种自然素质和能力，使自己的身体、心灵与整个自然融为一体，尽管有时它只可能是短时间的，但对体验生命本身极具意义。

> 流动不居（水）而又常在（山），“纷纷开且落”，动亦静；“日长如小年”，静含动；生活情境如同山水，有此意象，合天人矣。此岂道德？乃审美也：主客同一，仁智并行，亦宗教，亦哲学。中国非真理符合论（柏拉图）、非解蔽发现论（海德格尔），体用一源，非本质主义，均以来源于“太初有为”故也。 

（人作为主体有很多方面，这句话与其说是在比较仁者和智者，不如说是在描述人的仁这一方面带来的特性，和人的智这一方面带来的特性。）

子曰：“君子坦荡荡，小人长戚戚。”
子曰：“色厉而内荏，譬诸小人，其犹穿窬之盗也与？”   
子曰：“君子不可小知而可大受也，小人不可大受而可小知也。”    
子曰：“君子道者三，我无能焉：仁者不忧，知者不惑，勇者不惧。”子贡曰：“夫子自道也。”   
子曰：“知者不惑，仁者不忧，勇者不惧。”    
子曰：“鄙夫可与事君也与哉？其未得之也，患得之；既得之，患失之。苟患失之，无所不至矣。”    
子曰：“岁寒，然后知松柏之后凋也。”   
子曰：“三军可夺帅也，匹夫不可夺志也。”    
曾子曰：“可以托六尺之孤，可以寄百里之命，临大节而不可夺也。君子人与？君子人也。”  

#### 仁以为己任，弘道为己任。

曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”

子曰：“人能弘道，非道弘人。”

子曰：“朝闻道，夕死可矣。”   
（要是早上能使大道宏达，就算晚上就死，那也是可以的。）   
（早上能实现我自己的理想，就算晚上就死，那也是可以的。）
> 廖名春： “闻”有“达”之训，最熟悉的就是诸葛亮的《出师表》，“苟全性命于乱世，不求闻达于诸侯”，这里“闻达”并举，“闻”跟“达”就是同义词。

#### 何谓仁

子曰：“刚、毅、木、讷近仁。”

子曰：“君子而不仁者有矣夫，未有小人而仁者也。”   
子曰：“君子上达，小人下达。”   
子曰：“君子求诸己，小人求诸人。”   
孔子曰：“君子有三畏：畏天命，畏大人，畏圣人之言。小人不知天命而不畏也，狎大人，侮圣人之言。”   
孔子曰：“不知命，无以为君子也；不知礼，无以立也；不知言，无以知人也。”

子张问仁于孔子，孔子曰：“能行五者于天下为仁矣。”请问之，曰：“恭、宽、信、敏、惠。恭则不侮，宽则得众，信则人任焉，敏则有功，惠则足以使人。”

樊迟问知，子曰：“务民之义，敬鬼神而远之，可谓知矣。”问仁，曰：“仁者先难而后获，可谓仁矣。”

#### 无求生以害仁

子曰：“士志于道，而耻恶衣恶食者，未足与议也。”   
子曰：“士而怀居，不足以为士矣。”  
子曰：“衣敝缊袍，与衣狐貉者立而不耻者，其由也与！‘不忮不求，何用不臧？’”子路终身诵之，子曰：“是道也，何足以臧？”    
子曰：“富与贵，是人之所欲也；不以其道得之，不处也。贫与贱，是人之所恶也；不以其道得之，不去也。君子去仁，恶乎成名？君子无终食之间违仁，造次必于是，颠沛必于是。”   
子曰：“饭疏食饮水，曲肱而枕之，乐亦在其中矣。不义而富且贵，于我如浮云。”   
子曰：“富而可求也，虽执鞭之士，吾亦为之。如不可求，从吾所好。”   
子曰：“笃信好学，守死善道。危邦不入，乱邦不居。天下有道则见，无道则隐。邦有道，贫且贱焉，耻也；邦无道，富且贵焉，耻也。”     
子曰：“贫而无怨难，富而无骄易。”   
子曰：“放于利而行，多怨。”   
子曰：“君子怀德，小人怀土；君子怀刑，小人怀惠。”  
子曰：“君子喻于义，小人喻于利。”    
(“喻”，开导从而使明了。“利”，从刀，从禾。指利益。小人在利益中被开导而明了。)    
子曰：“君子谋道不谋食。耕也馁在其中矣，学也禄在其中矣。君子忧道不忧贫。”   
子曰：“志士仁人无求生以害仁，有杀身以成仁。”

子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？**见利思义，见危授命，久要不忘平生之言**，亦可以为成人矣。”

孔子曰：“见善如不及，见不善如探汤；吾见其人矣。吾闻其语矣。隐居以求其志，行义以达其道；吾闻其语矣，未见其人也。”

子曰：“非其鬼而祭之，谄也；见义不为，无勇也。”

#### 不佞

子曰：“辞达而已矣。”

子曰：“巧言令色，鲜矣仁！”    
子曰：“巧言乱德，小不忍，则乱大谋。”    
子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”

或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”

子曰：“不有祝鮀之佞，而有宋朝之美，难乎免于今之世矣。”   
子曰：“恶紫之夺朱也，恶郑声之乱雅乐也，恶利口之覆邦家者。”

子曰：“乡愿，德之贼也。”    
子曰：“论笃是与，君子者乎，色庄者乎？”    
（是，句中助词，使宾语提前。我是赞许言论笃实的人。（不过，）是真的君子吗？还是用庄重的容貌装出来的呢？）    
子贡问曰：“乡人皆好之，何如？”子曰：“未可也。”“乡人皆恶之，何如？”子曰：“未可也。不如乡人之善者好之，其不善者恶之。”    
子曰：“众恶之，必察焉；众好之，必察焉。”

#### 不党

子曰：“君子和而不同，小人同而不和。”

子曰：“君子矜而不争，群而不党。”    
（矜(jīn)：庄重的意思。）

子曰：“君子周而不比，小人比而不周。”    
（周，甲骨文字形<img src="./论语/Images/周（甲骨文）.jpg" width="30" height="30"/>，在“田”里加四点，稠密、周遍的意思，引申为周密而没有疏漏。比，甲骨文字形<img src="./论语/Images/比（甲骨文）.jpg" width="30" height="30"/>，象两人步调一致，比肩而行。“比”肩而行，两人必然走得很近，《说文》引申为“密也”，稠密、亲密的意思。）    
（由此可见，“比”和“周”原本是近义字，从这两个字的构成来看，“周”比“比”多了周遍的含义。“比”由于不能周遍而无遗漏地照顾到，虽然也亲近，但往往会形成小集团的利益，就有了偏私、偏爱的意思。例如《左传·襄公三年》：“立其子，不为比”的“比”就是偏爱的意思。）

子曰：“君子易事而难说也，说之不以道不说也，及其使人也器之；小人难事而易说也，说之虽不以道说也，及其使人也求备焉。”    
（在君子手下做事容易，却难以取悦他，不以正当的方式取悦，他是不会高兴的，等他分配任务给人的时候，能按各人的专长；在小人手下做事很难，却容易讨好他，即使是用不正当的方式去讨好他，他也会很高兴，等他在用人的时候，却百般挑剔、求全责备。）

#### 仁可力行

子曰：“仁远乎哉？**我欲仁，斯仁至矣。**”

“唐棣（dì）之华，偏其反而。岂不尔思？室是远尔。”子曰：“未之思也，夫何远之有。”   
（“唐棣树的花，翩翩地摇摆。难道不思念你吗？是因为家住得太远了。”（关于这四句古诗）孔子说：“那是没有真正思念啊，如果真的思念，又怎么会觉得遥远呢？”）

子曰：“我未见好仁者，恶不仁者。好仁者，无以尚之；恶不仁者，其为仁矣，不使不仁者加乎其身。有能一日用其力于仁矣乎？我未见力不足者。盖有之矣，我未见也。”

子曰：“民之于仁也，甚于水火。水火，吾见蹈而死者矣，未见蹈仁而死者也。”

#### 与人为善，但不以德报怨。

或曰：“以德报怨，何如？”子曰：“何以报德？以直报怨，以德报德。”

> 《礼记-檀弓》子夏问于孔子，曰：“居父母之仇，如之何？”夫子曰：“寝苫，枕干不仕，弗与共天下也。遇诸市朝，不反兵而斗。”曰：“请问居昆弟之仇如之何？”曰：“仕弗与共国；衔君命而使，虽遇之不斗。”曰：“请问居从父昆弟之仇如之何？”曰：“不为魁，主人能，则执兵而陪其后。”  
> 子夏问孔子：对于杀害父母的仇人，怎么办？孔子答：睡在草垫上，枕着盾牌，不做官，与仇人不共戴天。无论市集还是朝堂之上遇见，不必折返拿武器才搏斗。

子曰：“君子成人之美，不成人之恶；小人反是。”

子曰：“不逆诈，不亿不信，抑亦先觉者，是贤乎！”

孟氏使阳肤为士师，问于曾子。曾子曰：“上失其道，民散久矣。如得其情，则哀矜而勿喜！”    
（孟氏让阳肤担任掌管刑罚的官，阳肤向曾子求教。曾子说：“在上位的人丧失了正道，民心离散已经很久了。如果审案时破解真情，要悲哀怜悯，而不沾沾自喜！”。）

#### 仁非专项技能

孟武伯问：“子路仁乎？”子曰：“不知也。”又问，子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑、百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”

曰：“骥不称其力，称其德也。”

#### 仁非单一德行

子张问曰：“令尹子文三仕为令尹，无喜色，三已之无愠色，旧令尹之政必以告新令尹，何如？”子曰：“忠矣。”曰：“仁矣乎？”曰：“未知，焉得仁？”“崔子弑齐君，陈文子有马十乘，弃而违之。至于他邦，则曰：‘犹吾大夫崔子也。’违之。之一邦，则又曰：‘犹吾大夫崔子也。’违之，何如？”子曰：“清矣。”曰：“仁矣乎？”曰：“未知，焉得仁？”

宪问耻，子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”

子曰：“有德者必有言，有言者不必有德。仁者必有勇，勇者不必有仁。”

#### 仁不拘于小节，最高是能济众

子夏曰：“大德不逾闲，小德出入可也。”   
(闲，会意。从门中有木。本义栅栏，引申为界限。)

子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”

子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”

子贡曰：“如有博施于民而能济众，何如？可谓仁乎？”子曰：“何事于仁，必也圣乎！尧、舜其犹病诸！夫仁者，己欲立而立人，己欲达而达人。能近取譬，可谓仁之方也已。”

#### 当仁不让

子曰：“当仁，不让于师。”



> 子游，原名言偃，字子游，吴国人，小孔子四十五岁。

子游曰：“事君数，斯辱矣；朋友数，斯疏矣。”

子游曰：“丧致乎哀而止。”

子游为武城宰，子曰：“女得人焉尔乎？”曰：“有澹台灭明者，行不由径，非公事，未尝至于偃之室也。”    
(孔子起初不喜欢长得难看的子羽，对这个学生态度冷淡，子羽就退学，自己钻研学问去了。但是子游很欣赏子羽。他在鲁国为官，在武城当过县长，有一次孔子问他：“你在这里找到什么人才了吗？”子游说：“有一个叫子羽的，他走路时不抄近路，如果不是公事，也从不到我屋里来。”这说明子羽为人端方，是个正人君子。子游能够发现老师忽略的学生，可见眼光很独到.)

子之武城，闻弦歌之声。夫子莞尔而笑，曰：“割鸡焉用牛刀？”子游对曰：“昔者偃也闻诸夫子曰：‘君子学道则爱人，小人学道则易使也。’”子曰：“二三子，偃之言是也！前言戏之耳。”    
(子游《诗经》《尚书》都学得很好，他在武城当县长的时候就教老百姓唱《诗经》。因为孔子教导过他，《诗经》是要用来治国的。孔子听到歌声，调侃子游大材小用，就像杀鸡用了牛刀。)

子游曰：“子夏之门人小子，当洒扫应对进退则可矣。抑末也，本之则无，如之何？”子夏闻之，曰：“噫，言游过矣！君子之道，孰先传焉？孰后倦焉？譬诸草木，区以别矣。君子之道焉可诬也？有始有卒者，其惟圣人乎！”

子游曰：“吾友张也为难能也，然而未仁。”

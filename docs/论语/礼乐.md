
#### 仁为礼先，情为礼本

子曰：“人而不仁，如礼何？人而不仁，如乐何？”

子夏问曰：“‘巧笑倩兮，美目盼兮，素以为绚兮’何谓也？”子曰：“绘事后素。”曰：“礼后乎？”子曰：“起予者商也，始可与言《诗》已矣。”

林放问礼之本,子曰：“大哉问！礼，与其奢也，宁俭；丧，与其易也，宁戚。”

子曰：“礼云礼云，玉帛云乎哉？乐云乐云，钟鼓云乎哉？”

#### 礼之用

有子曰：“礼之用，和为贵。先王之道，斯为美。小大由之，有所不行。知和而和，不以礼节之，亦不可行也。”    
（礼的功用，贵在使社会和谐。先王之道，就是以能促成和谐的礼为美。如果万事皆循礼，有时候有的事情就行不通。可如果一味追求和谐，不用礼来约束，同样行不通。）

有子曰：“信近于义，言可复也。恭近于礼，远耻辱也。因不失其亲，亦可宗也。”

子曰：“恭而无礼则劳；慎而无礼则葸（xǐ）；勇而无礼则乱；直而无礼则绞。君子笃于亲，则民兴于仁；故旧不遗，则民不偷。”    
（慎，两解。1.谨慎。2.通“顺”( shùn)。顺从，顺应，依顺。）    
（葸，害怕的样子。绞，会意。从交，从糸(mì)，表示与线丝有关，交亦声。本义：用两股以上的细长条扭结成一根绳索。引申为紧张而急切。笃，无倦，不懈怠。）    
(对人恭敬而没有遵循‘礼’则劳扰烦倦；待人谨慎（或顺从）而没有遵循‘礼’则显得畏惧；好勇没有遵循‘礼’则反为扰乱；以直待人而没有遵循‘礼’则为绞急。君子与人亲近结交而不懈怠，则民众就会兴起从善之风；对故旧（的人事物）不抛弃，则民众就不会浅薄不厚道。)

子曰：“能以礼让为国乎？何有？不能以礼让为国，如礼何？”

#### 礼崩乐坏

子贡欲去告朔之饩羊，子曰：“赐也！尔爱其羊，我爱其礼。”

子曰：“事君尽礼，人以为谄也。”

子曰：“禘自既灌而往者，吾不欲观之矣。”

子曰：“居上不宽，为礼不敬，临丧不哀，吾何以观之哉！”

#### 具体礼仪

子曰：“先进于礼乐，野人也；后进于礼乐，君子也。如用之，则吾从先进。”    
子曰：“夷狄之有君，不如诸夏之亡也。”   
(有另说，子曰：“夷狄之有君不如，诸夏之亡也。” 如，遵循。有君不如，指有君王但人们却不遵服。)   
> 根据现在对古代社会的知识，如摩尔根在《古代社会》中指出，在氏族社会，一个氏族首领的权力是很有限的，仅在战时才会被赋予临时的权力，平时首领也是氏族的一员，就是本章所说的“有君不如”。文明进步到一定程度，产生了国家，才出现扩大集中的君主权力。    夷狄也有君主，只不过只有有限的权力。诸夏无“有君不如”，没有有君主但不遵从这回事。——潜台词是：诸夏，即文明先进的地区，有圣王出现，能够凝聚一个部族乃至相当广泛的地区，从而与夷狄区分开来。诸夏生于夷狄，但诸夏不能保证永远是诸夏，夷狄也未必永远是夷狄。     本章其实是孔子对当时特别是鲁国大夫僭礼的现象的批评，并提出的一个创见：以是否“如君”，即遵从君主来区分夷狄和诸夏。这是孔子的高级黑。意思是：那些僭礼的大夫，不尊重国君，你丫都倒退回夷狄了。
> 
> 作者：Jerry Feng
> 链接：https://www.zhihu.com/question/28162534/answer/40154293
> 来源：知乎
> 著作权归作者所有。商业转载请联系作者获得授权，非商业转载请注明出处。   

子曰：“夏礼，吾能言之，杞不足征也；殷礼吾能言之，宋不足征也。文献不足故也，足则吾能征之矣。”   
子曰：“夏礼，吾能言，之杞不足征也；殷礼，吾能言，之宋不足征也。文、献不足故也，足则吾能征之矣。”   
（夏礼我能够作为知识说明，但即使到了杞国也不足以实行；殷礼我能够作为知识说明，但即使到了宋国也不足以实行。这是因为两国在礼的‘文’和‘献’方面已经不具备相应的资格了。如果具备了相应的资格，那么我就可以实行夏、殷之礼。）   
> 《礼记》    
> 子曰：“吾说夏礼，杞不足征也。吾学殷礼，有宋存焉。吾学周礼，今用之，吾从周。”   
> 孔子曰：“我欲观夏道，是故之杞，而不足征也，吾得《夏时》焉。我欲观殷道，是故之宋，而不足征也，吾得《坤乾》焉。”    
> 由上可见，夏商周三代之礼，都在孔子的视野内，但对夏商之礼，孔子是“学而不用”的。为什么？因为“不足征也”。“征”，不是通常以为的“征验、证明”，而是其本义“正行”（见《说文》）。“之杞不足征也”，意思是去了杞国，也不足以行所存之夏礼。    
> 
> 何谓“文”？文的本义是“花纹、纹理”，在本章是指礼之“文”。孔子称赞周“郁郁乎文哉”，即是如此用法。《礼记》有：
> “礼有以文为贵者。天子龙衮，诸侯黼，大夫黻，士玄衣纁裳。天子之冕，朱绿藻，十有二旒，诸侯九，上大夫七，下大夫五，士三。此以文为贵也。”   
> 这里的“文”，指服装上的文饰，体现了自天子至诸侯、大夫、士的层级。
>  
> 何谓“献”？献即献祭，《礼记》有：“一献质，三献文，五献察，七献神”，献，指祭祀时献酒。最高的“七献”，献酒七次，是天子才有资格做的。   
> “杞”，夏的后代，周的封国；“宋”，殷的后代，也是周的封国。武王虽然灭了商朝，但还保留了殷商的遗民，同时把夏朝的遗民封在杞国，是“兴灭国，继绝世”之意。
子曰：“周监于二代，郁郁乎文哉！吾从周。”

孔子谓季氏：“八佾舞于庭，是可忍也，孰不可忍也?”   
三家者以《雍》彻,子曰：‘相维辟公，天子穆穆’，奚取于三家之堂？”    
（“相”，助也，指助祭；“辟公”，指诸侯。“穆穆”，庄严肃穆貌。“取”，通“聚”。）    
（鲁国的三家大夫举行家祭，祭礼临撤时使用了天子规格的“雍”乐。孔子说：“‘各位诸侯来助祭呀，天子庄严又肃穆’，可是，各位诸侯和周天子啊，你们怎么相聚在三家大夫的庙堂呢？”）    
季氏旅于泰山。子谓冉有曰：“女弗能救与？”对曰：“不能。”子曰：“呜呼！曾谓泰山不如林放乎？”

子曰：“君子无所争，必也射乎！揖让而升，下而饮。其争也君子。”   
子曰：“射不主皮，为力不同科，古之道也。”

或问禘之说。子曰：“不知也。知其说者之于天下也，其如示诸斯乎！”指其掌。

哀公问社于宰我。宰我对曰：“夏后氏以松，殷人以柏，周人以栗，曰：使民战栗。”子闻之，曰：“成事不说，遂事不谏，既往不咎。”

子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫。管氏亦有反坫，管氏而知礼，孰不知礼？”

定公问：“君使臣，臣事君，如之何？”孔子对曰：“君使臣以礼，臣事君以忠。”

陈司败问：“昭公知礼乎？”孔子曰：“知礼。”孔子退，揖巫马期而进之，曰：“吾闻君子不党，君子亦党乎？君取于吴，为同姓，谓之吴孟子。君而知礼，孰不知礼？”巫马期以告，子曰：“丘也幸，苟有过，人必知之。”    
> 春秋时的“礼”，同姓不婚，是众所周知的。陈司败的问题，是给孔子下了个套。问题是，孔子则明知是个套，也毅然钻了进去，为什么？从行为的结果来说，孔子当面扯谎，对此，司马迁在《史记》引述这则故事时，有一句解释：“臣不可言君亲之恶，为讳者，礼也。”尽管如此，孔子事后也没有解释，只是淡淡地说了句“丘也幸，苟有过，人必知之”。委过于己，这就是君子的“贞”，君子的“大信”。这并不是说，孔子鼓励当面扯谎；扯谎是有前提的，这个前提是“义”。
> 
> 作者：Jerry Feng
> 链接：https://www.zhihu.com/question/28721498/answer/42702256
> 来源：知乎
> 著作权归作者所有。商业转载请联系作者获得授权，非商业转载请注明出处。

邦君之妻，君称之曰夫人，夫人自称曰小童；邦人称之曰君夫人，称诸异邦曰寡小君；异邦人称之亦曰君夫人。

#### 孔子守礼

祭如在，祭神如神在。子曰：“吾不与祭，如不祭。”

子入太庙，每事问。或曰：“孰谓鄹人之子知礼乎？入太庙，每事问。”子闻之，曰：“是礼也。”

子疾病，子路使门人为臣。病间，曰：“久矣哉，由之行诈也！无臣而为有臣，吾谁欺？欺天乎？且予与其死于臣之手也，无宁死于二三子之手乎！且予纵不得大葬，予死于道路乎？”

师冕见，及阶，子曰：“阶也。”及席，子曰：“席也。”皆坐，子告之曰：“某在斯，某在斯。”师冕出。子张问曰：“与师言之道与？”子曰：“然，固相师之道也。”

子食于有丧者之侧，未尝饱也。
子于是日哭，则不歌。

孔子于乡党，恂恂如也，似不能言者；其在宗庙朝廷，便便言，唯谨尔。  
朝，与下大夫言，侃侃如也；与上大夫言，訚訚如也。君在，踧踖如也，与与如也。  
君召使摈，色勃如也，足躩如也。揖所与立，左右手，衣前后襜如也。趋进，翼如也。宾退，必复命曰：“宾不顾矣。”  
入公门，鞠躬如也，如不容。立不中门，行不履阈。过位，色勃如也，足躩如也，其言似不足者。摄齐升堂，鞠躬如也，屏气似不息者。出，降一等，逞颜色，怡怡如也；没阶，趋进，翼如也；复其位，踧踖如也。  
执圭，鞠躬如也，如不胜。上如揖，下如授。勃如战色，足蹜蹜如有循。享礼，有容色。私觌，愉愉如也。  

君子不以绀緅饰，红紫不以为亵服。当暑,袗絺绤，必表而出之。缁衣羔裘，素衣麑裘，黄衣狐裘。亵裘长，短右袂。必有寝衣，长一身有半。狐貉之厚以居。去丧，无所不佩。非帷裳，必杀之。羔裘玄冠不以吊。吉月，必朝服而朝。
齐，必有明衣，布。齐必变食，居必迁坐。  
食不厌精，脍不厌细。食饐而餲，鱼馁而肉败，不食；色恶，不食；臭恶，不食；失饪，不食；不时，不食；割不正，不食；不得其酱，不食。肉虽多，不使胜食气。唯酒无量，不及乱。沽酒市脯，不食。不撤姜食，不多食。  
祭于公，不宿肉。祭肉不出三日，出三日不食之矣。  
食不语，寝不言。  
虽疏食菜羹，瓜祭，必齐如也。  
席不正，不坐。  
寝不尸，居不客。  
升车，必正立，执绥。车中不内顾，不疾言，不亲指。   
共之，三嗅而作。（从《乡党》第十六，截取而来）    
（共，同“拱”，两手合持。作，《说文》：“起也。”举起，此指饮酒。（饮酒时）孔子双手捧杯，嗅其气而后饮之。）

乡人饮酒，杖者出，斯出矣。  
乡人傩，朝服而立于阼阶。  
问人于他邦，再拜而送之。  
康子馈药，拜而受之。曰：“丘未达，不敢尝。”   
厩焚，子退朝，曰：“伤人乎？”不问马。  

君赐食，必正席先尝之；君赐腥，必熟而荐之；君赐生，必畜之。侍食于君，君祭，先饭。  
疾，君视之，东首，加朝服，拖绅。  
君命召，不俟驾行矣。  
入太庙，每事问。  

朋友死，无所归，曰：“于我殡。”  
朋友之馈，虽车马，非祭肉，不拜。  

子见齐衰者、冕衣裳者与瞽者，见之，虽少，必作，过之必趋。    
见齐衰者，虽狎，必变。见冕者与瞽者，虽亵，必以貌。凶服者式之，式负版者。有盛馔，必变色而作。迅雷风烈，必变。   

#### 乐（yuè）

子语（yù）鲁大（tài）师乐，曰：“乐其可知也。始作，翕如也；从(zòng)之，纯如也，皦如也，绎如也，以成。”    
（语，动词，告诉。大师，太师，乐官名。）    
（翕，从羽从合，会意鸟扇动翅膀时的快速开合，引申为多种乐器合奏时声音的频繁起落。）   
（从，通“纵”，放纵，展开。“纯”，专一不杂。此时对应单一乐器的演奏。）    
（皦，清晰分明。单一乐器的演奏交替进行，乐声之间自然清晰分明。）    
（绎，连绵不断。所有的乐器演奏重新连成一片，连绵不绝。此时又不同于开始的乱糟糟的“翕如”，是连绵不绝又各各分明。）    
（Jerry Feng 将此解为音乐演奏的过程和智慧生发的过程类似。先是面对大千世界的纷繁信息应接不暇，然后专注于单一领域静心钻研，然后多个领域交错学习，然后融会贯通连绵不断而又各自分明，这样就成就了智慧。）

子谓《韶》：“尽美矣，又尽善也。”谓《武》：“尽美矣，未尽善也。”

子在齐闻《韶》，三月不知肉味，曰：“不图为乐之至于斯也。”

子曰：“师挚之始，《关雎》之乱，洋洋乎盈耳哉！”
（师挚，鲁乐师名挚。乱，乐之卒章也。美妙的音乐充满耳朵啊！）

子曰：“吾自卫反鲁，然后乐正，《雅》、《颂》各得其所。”

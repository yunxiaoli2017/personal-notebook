
> 《史记·仲尼弟子列传》：孔子之所严事：於周则老子；於卫，蘧伯玉；於齐，晏平仲；於楚，老莱子；於郑，子产；於鲁，孟公绰。数称臧文仲、柳下惠、铜鞮伯华、介山子然，孔子皆後之，不并世。

#### 无名

阙党童子将命，或问之曰：“益者与？”子曰：“吾见其居于位也，见其与先生并行也。非求益者也，欲速成者也。”

仪封人请见，曰：“君子之至于斯也，吾未尝不得见也。”从者见之。出曰：“二三子何患于丧乎？天下之无道也久矣，天将以夫子为木铎。”

#### 故人，老相识

原壤夷俟，子曰：“幼而不孙弟，长而无述焉，老而不死，是为贼！”以杖叩其胫。    
（原壤对孔子很不礼貌，孔子对他也不客气。因熟悉，故开玩笑，声貌如见。）

#### 儿子

陈亢问于伯鱼曰：“子亦有异闻乎？”对曰：“未也。尝独立，鲤趋而过庭，曰：‘学《诗》乎？’对曰：‘未也。’‘不学《诗》，无以言。’鲤退而学《诗》。他日，又独立，鲤趋而过庭，曰：‘学《礼》乎？’对曰：‘未也。’‘不学《礼》，无以立。’鲤退而学《礼》。闻斯二者。”陈亢退而喜曰：“问一得三，闻《诗》，闻《礼》，又闻君子之远其子也。”

子谓伯鱼曰：“女为《周南》、《召南》矣乎？人而不为《周南》、《召南》，其犹正墙面而立也与？”

#### 弟子

##### 群像

子曰：“从我于陈、蔡者，皆不及门也。德行：颜渊，闵子骞，冉伯牛，仲弓。言语：宰我，子贡。政事：冉有，季路。文学：子游，子夏。”

柴也愚，参也鲁，师也辟，由也喭。子曰：“回也其庶乎，屡空。赐不受命而货殖焉，亿则屡中。”

子在陈，曰：“归与！归与！吾党之小子狂简，斐然成章，不知所以裁之。”

季康子问：“仲由可使从政也与？”子曰：“由也果，于从政乎何有？”曰：“赐也可使从政也与？”曰：“赐也达，于从政乎何有？”曰：“求也可使从政也与？”曰：“求也艺，于从政乎何有？”

孟武伯问：“子路仁乎？”子曰：“不知也。”又问，子曰：“由也，千乘之国，可使治其赋也，不知其仁也。”“求也何如？”子曰：“求也，千室之邑、百乘之家，可使为之宰也，不知其仁也。”“赤也何如？”子曰：“赤也，束带立于朝，可使与宾客言也，不知其仁也。”    
（赤，公西赤，字子华，又称公西华。）

季子然问：“仲由、冉求可谓大臣与？”子曰：“吾以子为异之问，曾由与求之问。所谓大臣者，以道事君，不可则止。今由与求也，可谓具臣矣。”曰：“然则从之者与？”子曰：“弑父与君，亦不从也。”    
（孔子说，这两个人不能算大臣，只能算是具臣。也就是说，这两人只是有专业能力的臣子，你可以把实际事务交给他们，比如冉有负责财政、子路负责军事；但是这两人不能算是大臣。因为大臣的标准是八个字：“以道事君，不可则止。”不过，孔子认为，冉有与子路也不是唯命是从的人，遇到上级杀父亲与杀君主的事，他们也不会顺从的。    
作者：独角兽衔着金雀花    
链接：https://www.zhihu.com/question/288707039/answer/691891959    
来源：知乎）

子路问：“闻斯行诸？”子曰：“有父兄在，如之何其闻斯行之？”冉有问：“闻斯行诸？”子曰：“闻斯行之。”公西华曰：“由也问：“闻斯行诸？”子曰：‘有父兄在’；求也问：‘闻斯行诸’。子曰‘闻斯行之’。赤也惑，敢问。”子曰：“求也退，故进之；由也兼人，故退之。”

闵子侍侧，訚訚如也；子路，行行如也；冉有、子贡，侃侃如也。子乐。“若由也，不得其死然。”  

颜渊、季路侍，子曰：“盍各言尔志？”子路曰：“愿车马、衣轻裘与朋友共，敝之而无憾。”颜渊曰：“愿无伐善，无施劳。”子路曰：“愿闻子之志。”子曰：“老者安之，朋友信之，少者怀之。”

子路、曾皙、冉有、公西华侍坐，子曰：“以吾一日长乎尔，毋吾以也。居则曰‘不吾知也’。如或知尔，则何以哉？”子路率尔而对曰：“千乘之国，摄乎大国之间，加之以师旅，因之以饥馑，由也为之，比及三年，可使有勇，且知方也。”夫子哂之。“求，尔何如？”对曰：“方六七十，如五六十，求也为之，比及三年，可使足民。如其礼乐，以俟君子。”“赤！尔何如？”对曰：“非曰能之，愿学焉。宗庙之事，如会同，端章甫，愿为小相焉。”“点，尔何如？”鼓瑟希，铿尔，舍瑟而作，对曰：“异乎三子者之撰。”子曰：“何伤乎？亦各言其志也。”曰：“暮春者，春服既成，冠者五六人，童子六七人，浴乎沂，风乎舞雩，咏而归。”夫子喟然叹曰：“吾与点也！”三子者出，曾皙后。曾皙曰：“夫三子者之言何如？”子曰：“亦各言其志也已矣。”曰：“夫子何哂由也？”曰：“为国以礼，其言不让，是故哂之。”“唯求则非邦也与？”“安见方六七十、如五六十而非邦也者？”“唯赤则非邦也与？”“宗庙会同，非诸侯而何？赤也为之小，孰能为之大？”    
（曾皙，即曾点，是曾参的父亲。但父子二人性格迥异，曾点潇洒，曾参老实。）    
（这里，子路想当军事家，冉有想做政治家，公西华想搞外交；后来，子路、冉有、公西华三人都实现了自己的志向。）

> 乍听之下，这哪像志向啊？别人都是要做些具体的工作，他却是洗洗澡、吹吹风，然后唱着歌回家。但他讲完之后，孔子居然长叹一声说：“我欣赏曾点的志向。”为什么？因为曾点的志向配合天时、地利、人和，正所谓就地取材、自得其乐。

> “天时”就是当你在春天，就不要想夏天、秋天、冬天，要活在当下。“地利”就是你靠近沂水，有舞雩台，就不要想去长江、黄河。“人和”就是五六个大人、六七个小孩，不必非要很多人， 浩浩荡荡才出门。所以天时、地利、人和配合起来，在任何时候、 任何阶段都可以过得快乐。人活在世界上，是要活得快乐的。有志向很好，但要等别人给你机会。如果别人不给，可能一辈子也不可得。如果像曾点那样，人每天都会过得很开心。所以孔子才会说“吾与点也”，我欣赏曾点的志向。 ——独角兽衔着金雀花 知乎

##### 子骞（闵损）

> 闵子骞，生于鲁昭公六年（公元前536年），卒于鲁哀公八年（公元前487年），比孔子小15岁。名损，字子骞，尊称闵子。

子曰：“孝哉闵子骞！人不间于其父母昆弟之言。”

鲁人为长府，闵子骞曰：“仍旧贯如之何？何必改作？”子曰：“夫人不言，言必有中。”

季氏使闵子骞为费宰，闵子骞曰：“善为我辞焉。如有复我者，则吾必在汶上矣。”    
(闵子骞终生不愿出任官职，直到50岁时去世。他不愿帮季氏，因其专权而不忠于鲁君。)

##### 伯牛（冉耕）

> 冉耕，冉氏，字伯牛，鲁国人，小孔子七岁。

伯牛有疾，子问之，自牖执其手，曰：“亡之，命矣夫！斯人也而有斯疾也！斯人也而有斯疾也！”

##### 仲弓（冉雍）

> 仲弓，名冉雍，字仲弓，鲁国人，小孔子二十九岁。

子曰：“雍也可使南面。”
> 《史记·仲尼弟子列传》：孔子以仲弓为有德行，曰：“雍也可使南面。”

子谓仲弓曰：“犁牛之子骍且角，虽欲勿用，山川其舍诸？”    
（或为开解仲弓，慰其不用。或同下，答仲弓问。冉雍出身低贱，孔子以牛的孩子作比，称赞他、宽慰他。）
> 《史记·仲尼弟子列传》：仲弓父，贱人。孔子曰：“犁牛之子骍且角，虽欲勿用，山川其舍诸？”

仲弓为季氏宰，问政，子曰：“先有司，赦小过，举贤才。”曰：“焉知贤才而举之？”曰：“举尔所知。尔所不知，人其舍诸？”

或曰：“雍也仁而不佞。”子曰：“焉用佞？御人以口给，屡憎于人。不知其仁，焉用佞？”

仲弓问子桑伯子，子曰：“可也简。”仲弓曰：“居敬而行简，以临其民，不亦可乎？居简而行简，无乃大简乎？”子曰：“雍之言然。”

仲弓问仁，子曰：“出门如见大宾，使民如承大祭。己所不欲，勿施于人。在邦无怨，在家无怨。”仲弓曰：“雍虽不敏，请事斯语矣。”

##### 子有（冉求）

> 冉有，原名冉求，字子有，小孔子二十九岁。“求也退，故进之。”冉求保守内向，略显怯懦。

> 《春秋左氏传·鲁哀公十一年》：孔子曰：能执干戈，以卫社稷，可无殇也。冉有用矛於齐师，故能入其军，孔子曰：义也。

> 前487年，冉有率左师抵抗入侵齐军，并身先士卒，以步兵执长矛的突击战术取得胜利。

子适卫，冉有仆，子曰：“庶矣哉！”冉有曰：“既庶矣，又何加焉？”曰：“富之。”曰：“既富矣，又何加焉？”曰：“教之。”

冉求曰：“非不说子之道，力不足也。”子曰：“力不足者，中道而废，今女画。”

冉子退朝，子曰：“何晏也？”对曰：“有政。”子曰：“其事也。如有政，虽不吾以，吾其与闻之。”

季氏将伐颛臾，冉有、季路见于孔子，曰：“季氏将有事于颛臾。”孔子曰：“求，无乃尔是过与？夫颛臾，昔者先王以为东蒙主，且在邦域之中矣，是社稷之臣也。何以伐为？”冉有曰：“夫子欲之，吾二臣者皆不欲也。”孔子曰：“求，周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣，虎兕出于柙，龟玉毁于椟中，是谁之过与？”冉有曰：“今夫颛臾固而近于费，今不取，后世必为子孙忧。”孔子曰：“求，君子疾夫舍曰欲之而必为之辞。丘也闻，有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服则修文德以来之，既来之，则安之。今由与求也相夫子，远人不服而不能来也，邦分崩离析而不能守也，而谋动干戈于邦内。吾恐季孙之忧不在颛臾，而在萧墙之内也。”

子路问：“闻斯行诸？”子曰：“有父兄在，如之何其闻斯行之？”冉有问：“闻斯行诸？”子曰：“闻斯行之。”公西华曰：“由也问：“闻斯行诸？”子曰：‘有父兄在’；求也问：‘闻斯行诸’。子曰‘闻斯行之’。赤也惑，敢问。”子曰：“求也退，故进之；由也兼人，故退之。”

季氏富于周公，而求也为之聚敛而附益之。子曰：“非吾徒也，小子鸣鼓而攻之可也。”
（看样子冉有缺乏魄力，多顺从上级的意思，而不加以导范。）

##### 子有（有若）

> 有若，字子有，小孔子三十六岁。

有子曰:“其为人也孝弟而好犯上者，鲜矣；不好犯上而好作乱者，未之有也。君子务本，本立而道生。孝弟也者，其为仁之本与!”

有子曰：“礼之用，和为贵。先王之道，斯为美，小大由之。有所不行，知和而和，不以礼节之，亦不可行也。”

有子曰：“信近于义，言可复也。恭近于礼，远耻辱也。因不失其亲，亦可宗也。”

哀公问于有若曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”

##### 子牛（司马耕）

> 司马氏，名耕，字子牛。春秋末年宋国人。生年史料无征。

司马牛问仁，子曰：“仁者，其言也讱。”曰：“其言也讱，斯谓之仁已乎？”子曰：“为之难，言之得无讱乎？”

> 《史记·仲尼弟子列传》：牛多言而躁。问仁於孔子，孔子曰：“仁者其言也讱。”曰：“其言也讱，斯可谓之仁乎？”子曰：“为之难，言之得无讱乎！”

司马牛问君子，子曰：“君子不忧不惧。”曰：“不忧不惧，斯谓之君子已乎？”子曰：“内省不疚，夫何忧何惧？”

司马牛忧曰：“人皆有兄弟，我独亡。”子夏曰：“商闻之矣：死生有命，富贵在天。君子敬而无失，与人恭而有礼，四海之内皆兄弟也。君子何患乎无兄弟也？”

##### 子迟（樊须）

> 姓樊名须，字子迟，通称樊迟。春秋末年鲁国人。小孔子四十六岁。

樊迟问知，子曰：“务民之义，敬鬼神而远之，可谓知矣。”问仁，曰：“仁者先难而后获，可谓仁矣。”

樊迟从游于舞雩之下，曰：“敢问崇德、修慝、辨惑。”子曰：“善哉问！先事后得，非崇德与？攻其恶，无攻人之恶，非修慝与？一朝之忿，忘其身，以及其亲，非惑与？”

樊迟问仁，子曰：“爱人。”问知，子曰：“知人。”樊迟未达，子曰：“举直错诸枉，能使枉者直。”樊迟退，见子夏，曰：“乡也吾见于夫子而问知，子曰：‘举直错诸枉，能使枉者直’，何谓也？”子夏曰：“富哉言乎！舜有天下，选于众，举皋陶，不仁者远矣。汤有天下，选于众，举伊尹，不仁者远矣。”

樊迟问仁，子曰：“居处恭，执事敬，与人忠。虽之夷狄，不可弃也。”

樊迟请学稼，子曰：“吾不如老农。"请学为圃，曰：“吾不如老圃。”樊迟出。子曰：'小人哉，樊须也！上好礼，则民莫敢不敬；上好义，则民莫敢不服；上好信，则民莫敢不用情。夫如是，则四方之民襁负其子而至矣，焉用稼？"

##### 子思（原宪）

> 原宪（前515年－？），字子思，孔子七十二弟子之一。有记载分别说他鲁国、宋国、齐国人。小孔子三十六岁。

宪问耻，子曰：“邦有道，谷；邦无道，谷，耻也。”“克、伐、怨、欲不行焉，可以为仁矣？”子曰：“可以为难矣，仁则吾不知也。”

子谓南容：“邦有道不废；邦无道免于刑戮。”以其兄之子妻之。   
南容三复白圭，孔子以其兄之子妻之。

南宫适问于孔子曰：“羿善射，奡荡舟，俱不得其死然；禹、稷躬稼而有天下。”夫子不答。南宫适出，子曰：“君子哉若人！尚德哉若人！”

> 《史记·仲尼弟子列传》：孔子卒，原宪遂亡在草泽中。子贡相卫，而结驷连骑，排藜藿入穷阎，过谢原宪。宪摄敝衣冠见子贡。子贡耻之，曰：“夫子岂病乎？”原宪曰：“吾闻之，无财者谓之贫，学道而不能行者谓之病。若宪，贫也，非病也。”子贡惭，不怿而去，终身耻其言之过也。

> (孔子逝世以后，原宪就跑到低洼积水、野草丛生的地方隐居起来。)

##### 漆雕开

> 《史记·仲尼弟子列传》《集解》谓其为鲁人。字子开。《孔子家语·七十二弟子解》则云：“漆雕开，蔡人。字子若，少孔子十一岁。”

子使漆雕开仕，对曰：“吾斯之未能信。”子说。

##### 公冶长

子谓公冶长：“可妻也，虽在缧绁之中，非其罪也！”以其子妻之。

##### 公西华

子华使于齐，冉子为其母请粟，子曰：“与之釜。”请益，曰：“与之庾。”冉子与之粟五秉。子曰：“赤之适齐也，乘肥马，衣轻裘。吾闻之也，君子周急不继富。”

##### 子羽(澹台灭明)

> 《史记·仲尼弟子列传》：澹台灭明，武城人，字子羽。少孔子三十九岁。    
> 状貌甚恶。欲事孔子，孔子以为材薄。既已受业，退而修行，行不由径，非公事不见卿大夫。    
> 南游至江，从弟子三百人，设取予去就，名施乎诸侯。孔子闻之，曰：“吾以言取人，失之宰予；以貌取人，失之子羽。”

#### 隐士

孔子曰：“见善如不及，见不善如探汤；吾见其人矣。吾闻其语矣。隐居以求其志，行义以达其道；吾闻其语矣，未见其人也。”

微生亩谓孔子曰：“丘何为是栖栖者与？无乃为佞乎？”孔子曰：“非敢为佞也，疾固也。”    
（微生亩，鲁国隐士。）

子曰：“贤者辟世，其次辟地，其次辟色，其次辟言。”子曰：“作者七人矣。”    
> 贤者避世，指天下有道则见，无道则隐。退而求其次避地，邦有道则仕；邦无道，则可卷而怀之；或危邦不入，乱邦不居。不能避世避地，要注意避色避言，礼貌衰、有违言而后去之。见几而作，起而避去的古贤有七人：长沮、桀溺、荷荼丈人、石门、荷蒉、仪封人、狂接舆。   
> 伯夷辟纣，居北海之滨；太公辟纣，居东海之滨；王诩避战国纷争，居于鬼谷；皆为避世之人也。   
> 陈文子有马十乘，弃而违之，至于他邦，违之又违之；商纣无道，微子离去；善于避地。   
> 见机而作，远见于未萌，避危于无形，可少辱远祸，方可谓贤者。 

子击磬于卫，有荷蒉而过孔氏之门者，曰：“有心哉，击磬乎！”既而曰：“鄙哉，硁硁乎！莫己知也，斯己而已矣。深则厉，浅则揭。”子曰：“果哉！末之难矣。”

楚狂接舆歌而过孔子曰：“凤兮凤兮，何德之衰？往者不可谏，来者犹可追。已而已而，今之从政者殆而！”孔子下，欲与之言，趋而辟之，不得与之言。

长沮、桀溺耦而耕，孔子过之，使子路问津焉。长沮曰：“夫执舆者为谁？”子路曰：“为孔丘。”曰：“是鲁孔丘与？”曰：“是也。”曰：“是知津矣。”问于桀溺，桀溺曰：“子为谁？”曰：“为仲由。”曰：“是鲁孔丘之徒与？”对曰：“然。”曰：“滔滔者天下皆是也，而谁以易之？且而与其从辟人之士也，岂若从辟世之士哉？”耰而不辍。子路行以告，夫子怃然曰：“鸟兽不可与同群，吾非斯人之徒与而谁与？天下有道，丘不与易也。”

子路从而后，遇丈人，以杖荷蓧。子路问曰：“子见夫子乎？”丈人曰：“四体不勤，五谷不分，孰为夫子？”植其杖而芸，子路拱而立。止子路宿，杀鸡为黍而食之，见其二子焉。明日，子路行以告，子曰：“隐者也。”使子路反见之，至则行矣。子路曰：“不仕无义。长幼之节不可废也，君臣之义如之何其废之？欲洁其身而乱大伦。君子之仕也，行其义也，道之不行已知之矣。”

逸民：伯夷、叔齐、虞仲、夷逸、朱张、柳下惠、少连。子曰：“不降其志，不辱其身，伯夷、叔齐与！”谓：“柳下惠、少连降志辱身矣，言中伦，行中虑，其斯而已矣。”谓：“虞仲、夷逸隐居放言，身中清，废中权。我则异于是，无可无不可。”

太师挚适齐，亚饭干适楚，三饭缭适蔡，四饭缺适秦，鼓方叔入于河，播鼗武入于汉，少师阳、击磬襄入于海。    
（这些乐师们游走散失，流落四方，真乃礼崩乐坏。）

#### 士大夫

周有八士：伯达、伯适、仲突、仲忽、叔夜、叔夏、季随、季騧。

子谓子贱：“君子哉若人！鲁无君子者，斯焉取斯？”

子曰：“晏平仲善与人交，久而敬之。”    
（晏婴（前578年－前500年），字仲，谥平，习惯上多称晏平仲，亦称晏子。齐国莱地夷维人。春秋后期外交家、思想家。）

子曰：“臧文仲居蔡，山节藻棁，何如其知也？”

子曰：“臧文仲其窃位者与！知柳下惠之贤而不与立也。”

柳下惠为士师，三黜。人曰：“子未可以去乎？”曰：“直道而事人，焉往而不三黜？枉道而事人，何必去父母之邦？”

孔子谓季氏:“八佾舞于庭，是可忍也，孰不可忍也?”   
三家者以《雍》彻,子曰：‘相维辟公，天子穆穆’，奚取于三家之堂？”

季文子三思而后行，子闻之曰：“再斯可矣。”    
（季文子（前651年？－前568年），姬姓，季孙氏，名行父，是鲁庄公之弟季友之孙，齐仲无佚之子，春秋时代鲁国（今山东省曲阜）人。）

子曰：“宁武子，邦有道，则知；邦无道，则愚。其知可及也，其愚不可及也。”    
（宁武子是卫国的大夫，辅佐了卫文公和卫成公两代，邦有道指的是卫文公，邦无道指的是卫成公。）    
（孔子说宁武子的愚是别人赶不上的，是在夸奖这种不僭越的行为。在有道的环境中尽心尽力的辅佐国君是容易做到的，而在君主无道时依然尽到臣子的义务是不容易做到的。这就是仁，是符合孔子的政治主张的。）   
> 朱熹《论语集注》：成公无道，至于失国，而武子周旋其间，尽心竭力，不避艰险。凡其所处，皆智巧之士所深避而不肯为者，而能卒保其身以济其君，此其愚之不可及也。

子曰：“伯夷、叔齐不念旧恶，怨是用希。”

齐景公有马千驷，死之日，民无德而称焉；伯夷、叔齐饿于首阳之下，民到于今称之。其斯之谓与？”

子曰：“孰谓微生高直？或乞醯焉，乞诸其邻而与之。”

子曰：“巧言、令色、足恭，左丘明耻之，丘亦耻之。匿怨而友其人，左丘明耻之，丘亦耻之。”

子曰：“孟之反不伐，奔而殿，将入门，策其马曰：‘非敢后也，马不进也。’”

叶公问孔子于子路，子路不对。子曰：“女奚不曰：其为人也，发愤忘食，乐以忘忧，不知老之将至云尔。”    
（叶公，楚国宰相。）

叶公问政，子曰：“近者说，远者来。”

季康子问政于孔子，孔子对曰：“政者，正也。子帅以正，孰敢不正？”  
季康子患盗，问于孔子。孔子对曰：“苟子之不欲，虽赏之不窃。”  
季康子问政于孔子曰：“如杀无道以就有道，何如？”孔子对曰：“子为政，焉用杀？子欲善而民善矣。君子之德风，小人之德草，草上之风必偃。”

子谓卫公子荆，“善居室。始有，曰：‘苟合矣。’少有，曰：‘苟完矣。’富有，曰：‘苟美矣。’”

子曰：“孟公绰为赵、魏老则优，不可以为滕、薛大夫。”

子路问成人，子曰：“若臧武仲之知、公绰之不欲、卞庄子之勇、冉求之艺，文之以礼乐，亦可以为成人矣。”曰：“今之成人者何必然？见利思义，见危授命，久要不忘平生之言，亦可以为成人矣。”

子曰：“臧武仲以防求为后于鲁，虽曰不要君，吾不信也。”

子问公叔文子于公明贾曰：“信乎，夫子不言，不笑，不取乎？”公明贾对曰：“以告者过也。夫子时然后言，人不厌其言；乐然后笑，人不厌其笑；义然后取，人不厌其取。”子曰：“其然？岂其然乎？”    
（公叔文子，即公叔发，卫国的卿。）

公叔文子之臣大夫僎与文子同升诸公，子闻之,曰：“可以为‘文’矣。”

子言卫灵公之无道也，康子曰：“夫如是，奚而不丧？”孔子曰：“仲叔圉治宾客，祝鮀治宗庙，王孙贾治军旅，夫如是，奚其丧？”

子谓子产：“有君子之道四焉：其行己也恭，其事上也敬，其养民也惠，其使民也义。”    
（子产，郑国的卿。）

或问子产，子曰：“惠人也。”问子西，曰：“彼哉，彼哉！”问管仲，曰：“人也。夺伯氏骈邑三百，饭疏食，没齿无怨言。”

子曰：“管仲之器小哉！”或曰：“管仲俭乎？”曰：“管氏有三归，官事不摄，焉得俭？”“然则管仲知礼乎？”曰：“邦君树塞门，管氏亦树塞门；邦君为两君之好，有反坫。管氏亦有反坫，管氏而知礼，孰不知礼？”

子路曰：“桓公杀公子纠，召忽死之，管仲不死，曰未仁乎？”子曰：“桓公九合诸侯不以兵车，管仲之力也。如其仁，如其仁！”

子贡曰：“管仲非仁者与？桓公杀公子纠，不能死，又相之。”子曰：“管仲相桓公霸诸侯，一匡天下，民到于今受其赐。微管仲，吾其被发左衽矣。岂若匹夫匹妇之为谅也，自经于沟渎而莫之知也。”

蘧伯玉使人于孔子，孔子与之坐而问焉，曰：“夫子何为？”对曰：“夫子欲寡其过而未能也。”使者出，子曰：“使乎！使乎！”    
（蘧伯玉，卫国大夫。）

子曰：“直哉史鱼！邦有道如矢，邦无道如矢。君子哉蘧伯玉！邦有道则仕，邦无道则可卷而怀之。”

公伯寮愬子路于季孙。子服景伯以告，曰：“夫子固有惑志于公伯寮，吾力犹能肆诸市朝。”子曰：“道之将行也与，命也；道之将废也与，命也。公伯寮其如命何？”

阳货欲见孔子，孔子不见，归孔子豚。孔子时其亡也而往拜之，遇诸涂。谓孔子曰：“来，予与尔言。”曰：“怀其宝而迷其邦，可谓仁乎？”曰：“不可。”“好从事而亟失时，可谓知乎？”曰：“不可！”“日月逝矣，岁不我与！”孔子曰：“诺，吾将仕矣。”     
（阳虎（？－？），姬姓，阳氏，名虎，一名阳货，春秋鲁国人，孟孙氏的族人，季孙氏的家宰，一度“陪臣执国命”，控制三桓，掌握鲁的实权，囚禁主公季桓子三年，最後造反失敗，逃奔晉國。）

王孙贾问曰：“‘与其媚于奥，宁媚于灶’，何谓也？”子曰：“不然，获罪于天，无所祷也。”

微子去之，箕子为之奴，比干谏而死。孔子曰：“殷有三仁焉。”

#### 公侯

子曰：“齐一变，至于鲁；鲁一变，至于道。”

周公谓鲁公曰：“君子不施其亲，不使大臣怨乎不以，故旧无大故则不弃也，无求备于一人。”

孔子曰：“禄之去公室五世矣，政逮于大夫四世矣，故夫三桓之子孙微矣。”

哀公问于有若曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”

陈成子弑简公，孔子沐浴而朝，告于哀公曰：“陈恒弑其君，请讨之。”公曰：“告夫三子。”,孔子曰：“以吾从大夫之后，不敢不告也，君曰‘告夫三子’者！”之三子告，不可。孔子曰：“以吾从大夫之后，不敢不告也。”

齐景公问政于孔子，孔子对曰：“君君，臣臣，父父，子子。”公曰：“善哉！信如君不君、臣不臣、父不父、子不子，虽有粟，吾得而食诸？”

齐景公待孔子曰：“若季氏，则吾不能。”以季、孟之间待之，曰：“吾老矣，不能用也。”孔子行。

定公问：“君使臣，臣事君，如之何？”孔子对曰：“君使臣以礼，臣事君以忠。”

定公问：“一言而可以兴邦，有诸？”孔子对曰：“言不可以若是。其几也。人之言曰：‘为君难，为臣不易。’如知为君之难也，不几乎一言而兴邦乎？”曰：“一言而丧邦，有诸？”孔子对曰：“言不可以若是其几也。人之言曰：‘予无乐乎为君，唯其言而莫予违也。’如其善而莫之违也，不亦善乎？如不善而莫之违也，不几乎一言而丧邦乎？”

子曰：“晋文公谲而不正，齐桓公正而不谲。”

卫灵公问陈于孔子，孔子对曰：“俎豆之事，则尝闻之矣；军旅之事，未之学也。”明日遂行。

齐人归女乐，季桓子受之，三日不朝，孔子行。

#### 圣王

子曰：“泰伯，其可谓至德也已矣。三以天下让，民无得而称焉。”

子曰：“无为而治者其舜也与！夫何为哉？恭己正南面而已矣。”

子曰：“巍巍乎！舜、禹之有天下也而不与焉。”  
子曰：“大哉尧之为君也！巍巍乎，唯天为大，唯尧则之。荡荡乎，民无能名焉。巍巍乎其有成功也，焕乎其有文章！”   
舜有臣五人而天下治。武王曰：“予有乱臣十人。”孔子曰：“才难，不其然乎？唐虞之际，于斯为盛；有妇人焉，九人而已。三分天下有其二，以服事殷。周之德，其可谓至德也已矣。”  
子曰：“禹，吾无间然矣。菲饮食，而致孝乎鬼神；恶衣服，而致美乎黻冕；卑宫室，而尽力乎沟洫。禹，吾无间然矣！''  
（禹，我是没话说的了。吃得很差，祭祀祖先却很丰盛；穿得很差，礼服的衣帽却很华美；住得很差，农田水利却尽力修好。禹，我是没话说的了。）

尧曰：“咨！尔舜！天之历数在尔躬，允执其中。四海困穷，天禄永终。”舜亦以命禹。曰：“予小子履，敢用玄牡，敢昭告于皇皇后帝：有罪不敢赦，帝臣不蔽，简在帝心。朕躬有罪，无以万方；万方有罪，罪在朕躬。”周有大赉，善人是富。“虽有周亲，不如仁人。百姓有过，在予一人。”谨权量，审法度，修废官，四方之政行焉。兴灭国，继绝世，举逸民，天下之民归心焉。所重：民、食、丧、祭。宽则得众，信则民任焉，敏则有功，公则说。

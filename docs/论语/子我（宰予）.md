

> 宰我，原名宰予，字子我，鲁国人，小孔子二十九岁。

#### 宰我诘问孔子

6.26 宰我问曰：“仁者，虽告之曰：‘井有仁焉。’其从之也？”子曰：“何为其然也？君子可逝也，不可陷也；可欺也，不可罔也。”    
（告诉求仁的人，井里有仁，他会跳下去吗？）
（“逝”，通“誓”，发誓，誓愿。“誓”，是人自发的，自我的觉醒。这个觉醒当然不排除外界的因素，但这外界的因素要触动的内在的自我，才可能形成“誓”。“陷”，金文象人掉进陷阱形，通过诱导、引诱的方式使人陷入，对于人来说，是被动的。“君子可逝也，不可陷也”，就是可以通过人自发的觉醒而成为君子，不能通过诱导、引诱的方式使之陷入。）    
（“欺”，诈也，以言语欺骗。“罔”，蒙蔽使迷惑。“可欺也，不可罔也”，在孟子那里，有更清楚的表述。
> 《孟子•万章上》：昔者有馈生鱼于郑子产，子产使校人畜之池。校人烹之，反命曰：‘始舍之圉圉焉，少则洋洋焉，攸然而逝。’子产曰‘得其所哉！得其所哉！’校人出，曰：‘孰谓子产智？予既烹而食之，曰：得其所哉？得其所哉。’故君子可欺以其方，难罔以非其道。

“君子可欺以其方，难罔以非其道”，解释得好。可以通过欺诈使君子产生认识错误，但无法使他迷惘而偏离他的道。即，尽管认识有误，但在其认识下，他是循着他所信奉的道在行着的。）

宰我问：“三年之丧，期已久矣！君子三年不为礼，礼必坏；三年不为乐，乐必崩。旧谷既没，新谷既升，钻燧改火，期可已矣。”子曰：“食夫稻，衣夫锦，于女安乎？”曰：“安！”“女安则为之！夫君子之居丧，食旨不甘，闻乐不乐，居处不安，故不为也。今女安，则为之！”宰我出，子曰：“予之不仁也！子生三年，然后免于父母之怀。夫三年之丧，天下之通丧也，予也有三年之爱于其父母乎！”

#### 孔子诲宰我

哀公问社于宰我。宰我对曰：“夏后氏以松，殷人以柏，周人以栗，曰：使民战栗。”子闻之，曰：“成事不说，遂事不谏，既往不咎。”

5.10 宰予昼寝，子曰：“朽木不可雕也，粪土之墙不可杇也，于予与何诛？”子曰：“始吾于人也，听其言而信其行；今吾于人也，听其言而观其行。于予与改是。”    
（孔子认为昼寝不合礼。依礼，君子白天在外，夜晚在内。除非是行斋戒、或者生病，才会白天昼居内寝。这一条礼，应当是因为君子当勤勉行事，自强不息，如《易·乾·文言》所言：“终日乾乾，与时偕行”。 ）

> 《孔子家语·曲礼子贡问》：孔子适季氏，康子昼居内寝。孔子问其所疾。康子出见之。言终，孔子退，子贡问曰：“季孙不疾而问诸疾，礼与？”孔子曰：“夫礼，君子不有大故，则不宿于外。非致齐也，非疾也，则不昼处于内，是故夜居外，虽吊之，可也。昼居于内，虽问其疾，可也。”

> 《史記‧仲尼弟子列傳》：吾以言取人，失之宰之；以貌取人，失之子羽。

> 《孔丛子·记义》：孔子使宰予使於楚。楚昭王以安车象。因宰予以遗孔子焉。宰予曰夫子无以此為也。王曰何故。对曰臣以其用。思其所在观之。有以知其然。王曰言之。宰予对曰自臣侍从夫子以来。窃见其言不离道。动不违仁。贵义尚德。清素好俭。仕而有禄不以為积。不合则去。退无吝心。妻不服綵。妾不衣帛。车器不雕。马不食粟。道行则乐其治。不行则乐其身。此所以為夫子也。若夫观目之丽靡。窈窕之淫音。夫子过之弗之视。遇之弗之听也。故臣知夫子之无用此车也。王曰然则夫子何欲而可。对曰方今天下道德寝息。其志欲兴而行之。天下诚有欲治之君。能行其道。则夫子虽徒步以朝。固犹為之。何必远辱君之重貺乎。王曰乃今而后知孔子之德也大矣。宰予归以告孔子。孔子曰二三子以予之言何如。子贡对曰未尽夫子之美也。夫子德高则配天。深则配海。若予之言。行事之实也。夫子曰夫言贵实。使人信之。舍实何称乎。是赐之华不若予之实也。

> 《史记·仲尼弟子列传》：宰我为临菑大夫，与田常作乱，以夷其族，孔子耻之。

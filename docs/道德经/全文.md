

1. 道可道，非常道；名可名，非常名。无名天地之始，有名万物之母。故常无欲，以观其妙；常有欲，以观其徼（jiào）。此两者同出而异名，同谓之玄，玄之又玄，众妙之门。   
(无，名天地之始，有，名万物之母。故常无，欲以观其妙；常有，欲以观其徼（jiào）。)

2. 天下皆知美之为美，斯恶（è）已；皆知善之为善，斯不善已。故有无相生，难易相成，长短相较，高下相倾，音声相和（hè），前后相随。是以圣人处无为之事，行不言之教，万物作焉而不辞，生而不有，为而不恃，功成而弗居。夫（fú）唯弗居，是以不去。

> “美”在甲骨文中是上羊下大，表示一只肥美的全羊，可供大家好好享用一番。所以，老子这里的“美”是好的意思，这是美的本义，而美丽漂亮则是后来人们引申出来的用法。

> “斯恶已”在郭店楚简、北大汉简和汉帛书乙本中都写作“亚已”。亚，是恶的词源，甲骨文的写法是一个方块被切去了四个角，表示不全或次之，这才是亚的本义。

> 这就是老子的对立统一思想。任何两个对立面，它们都构成了一个统一体，它们是这个统一体一分为二的结果。

> 教，会意。从攴( pū)，从孝，孝亦声。“攴”，篆体象以手持杖或执鞭。在奴隶社会，奴隶主要靠鞭杖来施行他们的教育、教化。本义：教育，指导。《说文解字》：上所施下所效也。从攴从孝。凡教之屬皆从教。<img src="./道德经/Images/古文教1.svg" width="30" height="30"/>，古文教。<img src="./道德经/Images/古文教2.svg" width="30" height="30"/>，亦古文教。

> 怎么做？圣人不可能走家串户，逐一宣讲。好在凡事皆有因果。老子的方法简单有效，就是以因治果，把导致结果的原因彻底清除掉，这就是“行不言之教”。

3. 不上贤，使民不争。不贵难得之货，使民不为盗。不见可欲，使民不乱。是以圣人之治也，虚其心，实其腹，弱其志，强其骨，恒使民无知无欲也。使夫知不敢，弗为而已，则无不治矣。

> 贤，多财（《说文》）。贤金文的写法是，左边一个人瞪大了眼睛，伸出右手，看护好下面的钱袋子。不上贤，意思是不鼓吹金钱至上。

> 志，上士下心；士表示从一到十，是成事的意思；那么志就是心中想做的事。

4. 道冲而用之或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。

> 本章的主题是阐述道的属性。《道德经》第一章中已经指出，道不可用语言描述。但若希望认识和把握道，最好能认识和把握道的体貌特征及其属性。于是老子选择近似于道的象来描述道体及其属性，这个近似象就是“冲气”。

> 道体具有三个基本特征，盈、渊、湛，而这三个特征也正是冲气所具备的。充斥于天地之间，无处不在，动之欲出，永不停息，此为盈；作用于天地万物，人禽草木，万物因其动而繁衍生息，此为渊；冲气无形无状，无色无味，虚而不见，清澈透明，但确实又真实存在，此为湛。没有认识到冲气与道的这种类比关系，就无法捕捉本章的逻辑主线，上下文之间也就失去了联系。实际上，本章的主线十分清晰，就是围绕着冲气的三个特征：盈、渊、湛依次展开的。

> 本章中误读最多的莫过于“挫其锐，解其纷，和其光，同其尘”这句。首先，人们没有意识到此句的作用是对“渊兮似万物之宗”的诠释，而从一个独立句子的角度去理解，往往容易造成对主线的偏离。常见的误读是将其理解为韬光养晦，低调做人，中庸保守，主题也从论道转变为修身，上下文之间显得毫无联系，逻辑散乱。我对其的理解很简单，就是在具体描述“冲气”对万物的作用。挫其锐，如山石风化；解其纷，如吹散落叶；和其光，如光晕；同其尘，如飞尘。或可看作譬喻，引申到对个人、对社会的作用。

5. 天地不仁，以万物为刍（chú）狗；圣人不仁，以百姓为刍狗。天地之间，其犹橐龠（tuó yuè）乎？虚而不屈，动而愈出。多言数（shuò）穷，不如守中。

> 元代吴澄据：刍狗，缚草为狗之形，祷雨所用也。既祷则弃之，无复有顾惜之意。天地无心于爱物，而任其自生自成；圣人无心于爱民，而任其自作自息，故以刍狗为喻。

> 橐龠（tuó yuè）：古代冶炼时为炉火鼓风用的助燃器具——袋囊和送风管，是古代的风箱。

> 屈，短缺。（如理屈词穷，屈尽）；数（shuò），通“速”，是加快的意思。

> 天地不仁爱，把万物都当刍狗对待（没有对谁特别好，对兔子好，对不起狼，对狼好，对不起兔子。兔子跑得不够快，就由它被吃，狼跑不过兔子，就由它饿死）；圣人也不仁爱，把百姓都当刍狗对待（今天爱这个，明天爱那个，所有东西爱过头了，只会走向反面。你躲在后面别吭声就好了）。世界，大概就像个风箱吧？空虚但不竭尽，越是拉动出气越多。你大力推拉，里面各种风乱飞，越搞越乱（体会一下那种虚而不屈的感觉。风箱是那种你越用力它的反弹越大的东西，所有的空气都怕你，都在让你，但让你也得让它找个地方跑啊；反过来，你在退，风就跑回来了，但跑回来也得时间啊不是？你无规律地又推又拉的，里面就形成不了什么力量了，得有规律地慢慢推拉，才能实现风箱的效果。治大国如烹小鲜，急不来）。你非要觉得你得努力点什么才能改变世界，这叫用战术的努力掩盖战略的懒惰，多言数穷，不如守中啊。

> 世界该怎么样，就怎么样，天地有它内在的原理，你能改变，但要循它的那个规律来改变（其中很小的一部分），因为你的力量是有限的。社会也自有他内在的原理，你也能改变，但同样要循那个规律来。而所谓“大人物”（圣人），通常不是因为他们自己有巨大的力量改变世界，而是他们自己走到这个世界要走的那条道路上，他们其实更受约束啊。

> 不是你用力量改变现实，而是你自己走到一个更好的地方。

6. 谷神不死，是谓玄牝（pìn），玄牝之门，是谓天地根。绵绵若存，用之不勤。

7. 天长地久。天地所以能长且久者，以其不自生，故能长生。是以圣人后其身而身先，外其身而身存。非以其无私邪（yé）？故能成其私。

8. 上善若水。水善利万物而不争，处众人之所恶（wù），故几（jī）于道。居善地，心善渊，与善仁，言善信，正善治，事善能，动善时。夫唯不争，故无尤。

9. 持而盈之，不如其已。揣(chuǎi)而锐之，不可长保。金玉满堂，莫之能守。富贵而骄，自遗（yí）其咎。功成身退，天之道。

> “持而盈之，不如其已”引申意为持德不如无德。第38章有言“上德不德，是以有德；下德不失德，是以无德。”

> 《说文》：“揣，一曰锤之。”即锻击之意。

10. 载（zài）营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知（zhì）乎？天门开阖（hé），能无雌乎？明白四达，能无为乎？生之、畜（xù）之，生而不有，为而不恃，长（zhǎng）而不宰，是谓玄德。

> “载”，一说处，一说句首语助词，相当于“夫”。“营魄”，魂魄。

11. 三十辐共一毂（gǔ），当其无，有车之用。埏埴（shān zhí）以为器，当其无，有器之用。凿户牖（yǒu）以为室，当其无，有室之用。**故有之以为利，无之以为用。**

> 毂，车轮中心的木制圆圈，其圆孔即插轴的地方。埏，和；植，土。埏植即和陶土做成器皿。户牖，门窗。

12. 五色令人目盲，五音令人耳聋，五味令人口爽，驰骋畋（tián）猎令人心发狂，难得之货令人行妨。**是以圣人为腹不为目**，故去彼取此。

> 畋，打猎。

> 王弼《道德经注》：为腹者，以物养己。为目者，以物役己。故圣人不为目也。

13. 宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患！故贵以身为天下，若可寄天下；爱以身为天下，若可托天下。

> 王弼《道德经注》：宠必有辱，荣必有患，惊辱等，荣患同也。……无以易其身，故曰贵也。如此，乃可以托天下也。无物可以损其身，故曰爱也。如此，乃可以寄天下也。不以宠辱荣患损易其身，然后乃可以天下付之也。

14. 视之不见，名曰夷，听之不闻，名曰希，搏之不得，名曰微。此三者不可致诘（jié），故混（hùn）而为一。其上不皦（jiǎo皎），其下不昧。绳绳(mǐn mǐn )不可名，复归于无物，是谓无状之状，无物之象。是谓惚恍。迎之不见其首，随之不见其后。执古之道，以御今之有，能知古始，是谓道纪。

> 绳绳，相续不绝、无涯无迹的样子。道纪，道的纲纪。

15. 古之善为士者，微妙玄通，深不可识。夫唯不可识，故强(qiǎng)为之容。豫焉若冬涉川，犹兮若畏四邻，俨兮其若容，涣兮若冰之将释，敦兮其若朴，旷兮其若谷，混兮其若浊。孰能浊以静之徐清？孰能安以久动之徐生？保此道者不欲盈，夫唯不盈，故能蔽不新成。

> “夫唯不可识，故强为之容”：因为无法认识，所以只能勉强来形容形容。

> 豫，象之大者，引申为大，大必宽裕，宽大则乐，继而引申为喜乐欢愉，也引申为舒服舒坦，要想宽裕一点，就要早一些作准备。这样，豫又引申为“早作准备”，称豫备。后用“预”来代替这个意义上的豫。还有一个常用词，犹豫。有人说犹和豫这两种动物，都“多疑”，另一种“犹豫”为双声字，以声取义，本无定字，只是口语中的两个音，所以古书上也写作“犹与”、“由与”、“尤与”、“犹夷”等。这里的“豫”表示犹豫。

> 蔽不新成，一本作蔽而新成，去故更新的意思。

16. 致虚极，守静笃（dǔ），万物并作，吾以观复。夫物芸芸，各复归其根。归根曰静，是谓复命。复命曰常，知常曰明，不知常，妄作，凶。知常容，容乃公，公乃王（wàng），王（wàng）乃天，天乃道，道乃久，没（mò）身不殆。

> 笃，一说忠实笃定，一说同极。王，王弼注中解为“周普”。

> 王弼《道德经注》：常之为物，不偏不彰，无皦昧之状，温凉之象，故曰知常曰明也。唯此复乃能包通万物，无所不容。失此以往，则邪入乎分，则物离其分，故曰不知常，则妄作凶也。……无所不包通，则乃至于荡然公平也。荡然公平，则乃至于无所不周普也。无所不周普，则乃至于同乎天也。与天合德，体道大通，则乃至于极虚无也。穷极虚无，得道之常，则乃至于不有极也。无之为物，水火不能害，金石不能残。用之于心，则虎兕无所投其齿角，兵戈无所容其锋刃，何危殆之有乎？

17. 太上，下知有之。其次，亲而誉之。其次，畏之。其次，侮之。信不足焉，有不信焉。悠兮其贵言。功成事遂，百姓皆谓我自然。

> “太上，下知有之”：最高明的上位，下面的人仅仅是知道他的存在。又作“不知有之”，下面的人都不知道他的存在。“信不足焉，有不信焉”应该是指（说的话）应验得不多，自然就会有不相信的。见“其精甚真，其中有信。”

> 王弼《道德经注》：言从上也。夫御体失性，则疾病生；辅物失真，则疵衅作。信不足焉，则有不信，此自然之道也。己处不足，非智之所济也。

> 苏辙《老子解》：吾诚自信，则以道御天下足矣。唯不自信，而加以仁义，重以刑政，而民始不信矣。

18. 大道废，有仁义；慧智出，有大伪；六亲不和，有孝慈；国家昏乱，有忠臣。

> 苏辙《老子解》：大道之隆也，仁義行于其中，而民不知。道既廢，而後仁義见矣。世不知道之足以澹足萬物也，而以智慧加之，于是民始以偽報之矣。六親方和，孰非孝慈？國家方治，孰非忠臣？堯非不孝也，而獨稱舜，無瞽支也。伊尹、周公非不忠也，而獨稱龍逢、比干，無桀紂也。涸澤之魚，相吻以沬，相濡以溼，不如相忘于江湖。

19. 绝圣弃智，民利百倍；绝仁弃义，民复孝慈；绝巧弃利，盗贼无有。此三者，以为文不足，故令有所属，见（xiàn）素抱朴，少私寡欲。

> 王弼《道德经注》：圣智，才之善也。仁义，人之善也。巧利，用之善也。而直云绝（弃），文甚不足，不令之有所属，无以见其指。故曰此三者以为文而未足，故令之有所属，属之于素朴寡欲。（王弼认为老子这里是说“圣智”、“仁义”、“巧利”这三种说法“以为文不足”，所以给它们个所属“素朴寡欲”。）

> 苏辙《老子解》：世之贵此三者，以为天下之不安，由文之不足故也。是以或属之圣智，或属之仁义，或属之巧利，盖将以文治之也。然而天下益以不安，曷不反其本乎？见素抱朴，少私寡欲，而天下各复其性，虽有三者，无所用之矣。故曰：我无为而民自化，我好静而民自正，我无事而民自富，我无欲而民自朴。此则圣智之大，仁义之至，巧利之极也。然孔子以仁义礼乐治天下，老子绝而弃之，或者以为不同。《易》曰：形而上者谓之道，形而下者谓之器。孔子之虑后世也深，故示人以器而晦其道，使中人以下守其器，不为道之所眩，以不失为君子，而中人以上，自是以上达也。老子则不然，志于明道而急于开人心，故示人以道而薄于器，以为学者惟器之知，则道隐矣，故绝仁义弃礼乐以明道。夫道不可言，可言皆其似者也。达者因似以识真，而昧者执似以陷于伪。故后世执老子之言以乱天下者有之，而学孔子者无大过。因老子之言以达道者不少，而求之于孔子者常苦其无所从入。二圣人者，皆不得已也，全于此，必略于彼矣。（苏辙认为老子这里是说“圣智”、“仁义”、“巧利”这三种概念是由于觉得文饰不足而加上的文饰，而它们的“本”是“见素抱朴，少私寡欲”。苏辙这里比较孔子和老子的学说，说他们一则偏器一则偏道，各有所虑而各有得失，说得很有意思。）

20. 绝学无忧。唯之与阿（ē），相去几何？善之与恶，相去若何？人之所畏，不可不畏。荒兮其未央哉！众人熙熙，如享太牢，如春登台。我独泊兮其未兆，如婴儿之未孩。傫傫（lěi）兮若无所归。众人皆有余，而我独若遗。我愚人之心也哉！沌沌兮！俗人昭昭，我独昏昏；俗人察察，我独闷闷。澹（dàn）兮其若海，飂（liù）兮若无止。众人皆有以，而我独顽似鄙。我独异于人，而贵食(sì)母。

> 唯之与阿：唯，恭敬地答应，这是晚辈回答长辈的声音；阿，怠慢地答应，这是长辈回答晚辈的声音。唯的声音低，阿的声音高，这是区别尊贵与卑贱的用语。享，同“飨”，祭祀。太牢，古代祭祀天地，以牛、羊、猪三牲具备为太牢，以示尊崇之意。傫傫，颓丧失意貌。澹兮，辽远广阔的样子。飂，飘，高风，风疾速的样子。

> 王弼《道德经注》：下篇为学者日益，为道者日损，然则学求益所能而进其智者也。若将无欲而足，何求于益？不知而中，何求于进？夫鸾雀有匹，鸠鸽有仇，寒乡之民，必知旃裘，自然已足，益之则忧。故续凫之足，何异截鹤之胫；畏誉而进，何异畏刑。唯阿美恶，相去何若。故人之所畏，吾亦畏焉，未敢恃之以为用也。（仇，合也，匹配之意。）

21. 孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物。窈（yǎo）兮冥兮，其中有精；其精甚真，其中有信。自古及今，其名不去，以阅众甫。吾何以知众甫之状哉？以此。

> 孔，一说大，一说空（王弼）。甫，甫与父通，引伸为始。
> 
> 此句应该是说“大德只是循道。道本身恍恍惚惚，但在事物的运行中有道的踪迹，靠着这恒久信验的‘真精’，我得以知道万物起始的模样。”

22. 曲则全，枉则直，洼则盈，敝则新，少则得，多则惑。是以圣人抱一，为天下式。不自见（xiàn）故明，不自是故彰，不自伐故有功，不自矜故长。夫唯不争，故天下莫能与之争。古之所谓曲则全者，岂虚言哉！诚全而归之。 

> 枉，屈，弯曲。敝，破旧，凋敝。
> 
> 不总顾着表现自己，才能明白地看清事情和他人；不自己标榜自己是正确的，才更能是非彰明；不吹擂自己的功绩，才有功劳；……

> 苏辙《老子解》：目不自见，故能见物；镜不自照，故能照物。如使自见自照，则自为之不暇，而何暇及物哉。

23. 希言自然。故飘风不终朝（zhāo），骤雨不终日。孰为此者？天地。天地尚不能久，而况于人乎？故从事于道者，道者同于道，德者同于德，失者同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。

> 同【17. 太上下知有之……】中的“悠兮其贵言”。

24. 企者不立，跨者不行，自见（xiàn）者不明，自是者不彰，自伐者无功，自矜者不长。其在道也，曰余食赘（zhuì）行。物或恶（wù）之，故有道者不处（chǔ）。

> 企，一本作“支”，意为举起脚跟，脚尖着地。踮起脚跟想要站得高，反而站立不住；迈起大步想要前进得快，反而不能远行。

> 苏辙《老子解》：譬如飲食，适饱则已，有余则病。譬如四体，适完则已，有赘则累。

25. 有物混（hùn）成，先天地生。寂兮寥兮，独立不改，周行而不殆，可以为天下母。吾不知其名，字之曰道，强(qiǎng)为之名曰大。大曰逝，逝曰远，远曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。

> 王弼《道德经注》：混然不可得而知，而万物由之以成，故曰混成也。不知其谁之子，故先天地生。……逝，行也，不守一大体而已，周行无所不至，故曰逝也。远，极也，周无所不穷极，不偏於一逝，故曰远也。不随於所适，其体独立，故曰反也。……自然者，无称之言，穷极之辞也。

26. 重为轻根，静为躁君。是以圣人终日行不离辎（zī）重。虽有荣观（guàn），燕（yàn）处超然，奈何万乘（shèng）之主，而以身轻天下？轻则失本，躁则失君。 

> 观（guàn），一说古代天子、诸侯宫门外张示法令的地方，同“阙”。一说台榭，观榭(亭台楼榭)。燕（yàn），假借为“安”，安逸，安乐。

27. 善行无辙迹，善言无瑕谪(xiá zhé)，善数（shǔ）不用筹策，善闭无关楗（jiàn）而不可开，善结无绳约而不可解。是以圣人常善救人，故无弃人；常善救物，故无弃物，是谓袭明。故善人者，不善人之师；不善人者，善人之资。**不贵其师，不爱其资，虽智大迷，是谓要妙。** 

> 资，多解。1.取资、借鉴。2.可供利用的材料。3.待资救教化的对象。

28. 知其雄，守其雌，为天下溪。为天下溪，常德不离，复归于婴儿。知其白，守其黑，为天下式。为天下式，常德不忒（tè），复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之则为官长（zhǎng）。故大制不割。 

> 忒，过失、差错。无极，不可穷也。

29. 将欲取天下而为之，吾见其不得已。天下神器，不可为也。为者败之，执者失之。故物或行或随，或歔（xū）或吹，或强或羸（léi），或挫或隳（huī）。是以圣人去甚，去奢，去泰。

> 歔，和缓地吐气。羸，弱。隳，1.毁坏。2.怠惰，通“惰”。

> 苏辙《老子解》：阴阳相盪，高下相倾，大小相使，或行于前，或随于后，或徇而煖之，或吹而寒之，或益而强之，或损而赢之，或载而成之，或环而毁之，皆物之自然，而势之不免者也。然世之愚人，私己而务得，乃欲龙而违之，其祸不覆则折。唯圣人知其不可逆，则顺以待之，去其甚，去其奢，去其泰，使不至于过而伤物，而天下无患矣，此不为之至也。尧汤之于水旱，虽不能免，而终不至于败，由此故也。

30. 以道佐人主者，不以兵强天下，其事好（hào）还。师之所处，荆棘生焉。大军之后，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。

> 王弼《道德经注》：……为始者务欲立功生事，而有道者务欲还反无为，故云其事好还也。言师凶害之物也，无有所济，必有所伤。贼害人民，残荒田亩，故约荆棘生也。果，犹济也。言善用师者，趣（通“趋”，往也）以济难而已矣，不以兵力取强于天下矣。……壮，武力暴兴也，喻以兵强於天下者也。飘风不终朝，骤雨不终日，故暴兴必不道早已也。

31. 夫佳兵者，不祥之器。物或恶（wù）之，故有道者不处（chǔ）。君子居则贵左，用兵则贵右。兵者，不祥之器，非君子之器。不得已而用之，恬淡为上，胜而不美。而美之者，是乐(yào)杀人。夫乐(yào)杀人者，则不可以得志于天下矣。吉事尚左，凶事尚右。偏将军居左，上将军居右，言以丧（sāng）礼处之。杀人之众，以哀悲泣之，战胜，以丧礼处之。

> 乐(yào)，喜好、欣赏。用于文言文：知者～水，仁者～山。

32. 道常无名，朴虽小，天下莫能臣也。侯王若能守之，万物将自宾。天地相合以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。

33. 知人者智，自知者明。胜人者有力，自胜者强。知足者富，强行者有志，不失其所者久，死而不亡者寿。

34. 大道泛兮，其可左右。万物恃之而生而不辞，功成不名有，衣养万物而不为主，常无欲，可名于小；万物归焉而不为主，可名为大。以其终不自为大，故能成其大。 

35. 执大象，天下往；往而不害，安平太。乐（yuè）与饵，过客止。道之出口，淡乎其无味，视之不足见（jiàn），听之不足闻，用之不足既。

36. 将欲歙（xī）之，必固张之；将欲弱之，必固强之；将欲废之，必固兴之；将欲夺之，必固与之，是谓微明。柔弱胜刚强。鱼不可脱于渊，国之利器不可以示人。

37. 道常无为而无不为，侯王若能守之，万物将自化。化而欲作，吾将镇之以无名之朴。无名之朴，夫亦将无欲。不欲以静，天下将自定。

38. 上德不德，是以有德；下德不失德，是以无德。上德无为而无以为，下德为之而有以为。上仁为之而无以为，上义为之而有以为，上礼为之而莫之应，则攘(rǎng)臂而扔之。故失道而后德，失德而后仁，失仁而后义，失义而后礼。夫礼者，忠信之薄(bó)而乱之首。前识者，道之华而愚之始。是以大丈夫处其厚，不居其薄(bó)；处其实，不居其华。故去彼取此。 

39. 昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。其致之。天无以清将恐裂，地无以宁将恐发（fèi，“发”通“废”），神无以灵将恐歇，谷无以盈将恐竭，万物无以生将恐灭，侯王无以贵高将恐蹶（jué）。故贵以贱为本，高以下为基。是以侯王自谓孤寡不穀（谷gǔ）。此非以贱为本邪（yé）？非乎？故致数（shuò）舆（yù）无舆。不欲琭（lù）琭如玉，珞（luò）珞如石。 

40. 反者，道之动；弱者，道之用。天下万物生于有，有生于无。

> 道的运动是循环往复的；道的作用是柔弱微妙的。

41. 上士闻道，勤而行之；中士闻道，若存若亡；下士闻道，大笑之，不笑不足以为道。故建言有之：明道若昧，进道若退，夷道若颣（lèi）。上德若谷，大白若辱，广德若不足，建德若偷，质真若渝（yú）。大方无隅（yú），大器晚成，大音希声，大象无形。道隐无名，夫唯道善贷且成。 

42. 道生一，一生二，二生三，三生万物。万物负阴而抱阳，冲气以为和。人之所恶（wù），唯孤寡不穀（谷gǔ），而王公以为称（chēng）。故物，或损之而益，或益之而损。人之所教（jiào），我亦教之。强梁者不得其死，吾将以为教父。 

43. 天下之至柔，驰骋天下之至坚，无有入无间，吾是以知无为之有益。不言之教，无为之益，天下希及之。

44. 名与身孰亲？身与货孰多？得与亡孰病？ 是故甚爱必大费，多藏必厚亡。知足不辱，知止不殆，可以长久。

45. 大成若缺，其用不弊。大盈若冲，其用不穷。大直若屈，大巧若拙，大辩若讷。躁胜寒，静胜热。清静为天下正。

46. 天下有道，却走马以粪；天下无道，戎马生于郊。祸莫大于不知足，咎莫大于欲得，故知足之足，常足矣。

（治理天下合乎“道”，就太平安定，战马都可以退还到田间给农夫用来耕种。治理天下不合乎“道”，连怀胎的母马也要送上战场，在战场的郊外生下马驹子。）

47. 不出户，知天下；不窥牖，见天道。其出弥远，其知弥少。是以圣人不行而知，不见而名，不为而成。

48. 为学日益，为道日损。损之又损，以至于无为，无为而无不为。取天下常以无事，及其有事，不足以取天下。

49. 圣人无常心，以百姓心为心。善者，吾善之；不善者，吾亦善之，德善。信者，吾信之；不信者，吾亦信之，德信。圣人在天下歙歙（xīxī），为天下浑其心。（百姓皆注其耳目），圣人皆孩之。

50. 出生入死。生之徒十有三，死之徒十有三。人之生动之死地，亦十有三。夫何故？以其生生之厚。盖闻善摄生者，陆行不遇兕（sì）虎，入军不被（pī）甲兵，兕无所投其角，虎无所措其爪（zhǎo），兵无所容其刃。夫何故？以其无死地。

51. 道生之，德畜（xù）之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜之。长之、育之、亭之、毒之、养之、覆之。生而不有，为而不恃，长（zhǎng）而不宰，是谓玄德。

52. 天下有始，以为天下母。既得其母，以知其子；既知其子，复守其母，没（mò）身不殆。塞（sè）其兑，闭其门，终身不勤。开其兑，济其事，终身不救。见（jiàn）小曰明，守柔曰强。用其光，复归其明，无遗身殃，是为习常。

53. 使我介然有知，行于大道，唯施（迤yí）是畏。大道甚夷，而民好径。朝（cháo）甚除，田甚芜，仓甚虚。服文彩，带利剑，厌饮食，财货有余，是为盗夸。非道也哉！

54. 善建者不拔，善抱者不脱，子孙以祭祀不辍。修之于身，其德乃真；修之于家，其德乃余；修之于乡，其德乃长（zhǎng）；修之于国，其德乃丰；修之于天下，其德乃普。故以身观身，以家观家，以乡观乡，以国观国，以天下观天下。吾何以知天下然哉？以此。

55. 含德之厚，比于赤子。蜂虿（chài）虺（huǐ）蛇不螫(shì)，猛兽不据，攫(jué)鸟不搏。骨弱筋柔而握固。未知牝牡之合而全作，精之至也。终日号而不嗄（shà），和之至也。知和曰常，知常曰明，益生曰祥，心使气曰强。物壮则老，谓之不道，不道早已。

> 抓握反射（grasp reflex）又名达尔文反射（Darwinian reflex），或罗曼尼斯反射，是新生儿反射的一种。抓握反射发生时，baby不仅仅会握拳，而且还会“握脚”。妈妈们应该都知道，用任意物体接触刚出生宝宝的手掌，宝宝手掌会立即握成拳头。可如果用同样的方式刺激宝宝脚掌的话，宝宝也会“握脚”。虽然宝宝的肌肤很嫩滑，但握拳抓东西时，却非常牢固，而且劲道非常大。如果你试图强行从他拳中取走物体，他会抓得更紧。而且抓握劲道特别大， 国外有个实验，成人让婴儿单手抓住一根棍棒，然后通过拉这根棍棒，可以使婴儿的整个身体悬挂起来：<img src="./道德经/Images/婴儿悬挂.jpg" width="300"/>。抓握反射有可能来自灵长类的遗传。灵长类动物刚生下来时都会紧紧抓住母亲长着毛的身体。有一个说法是，因为小宝宝要跟着妈妈不停地奔跑捕猎，所以，一出生就要能紧紧抓住妈妈不放松，以防止在奔跑过程中跌落。<img src="./道德经/Images/灵长类婴孩挂在母亲身上.jpg" width="300"/>

56. 知（zhì）者不言，言者不知（zhì）。塞（sè）其兑，闭其门，挫其锐；解其纷，和其光，同其尘，是谓玄同。故不可得而亲，不可得而疏；不可得而利，不可得而害；不可得而贵，不可得而贱，故为天下贵。

57. 以正治国，以奇用兵，以无事取天下。吾何以知其然哉？以此。天下多忌讳，而民弥贫；民多利器，国家滋昏；人多伎（jì）巧，奇物滋起；法令滋彰，盗贼多有。故圣人云：“我无为而民自化，我好静而民自正，我无事而民自富，我无欲而民自朴。” 

58. 其政闷闷，其民淳淳；其政察察，其民缺缺。祸兮福之所倚，福兮祸之所伏。孰知其极？其无正。正复为奇，善复为妖，人之迷，其日固久。是以圣人方而不割，廉而不刿（guì），直而不肆，光而不耀。

59. 治人事天莫若啬（sè）。夫唯啬，是谓早服。早服谓之重(chóng)积德，重(chóng)积德则无不克，无不克则莫知其极，莫知其极，可以有国。有国之母，可以长久。是谓深根固柢（dǐ），长生久视之道。

60. 治大国若烹小鲜。以道莅（lì）天下，其鬼不神。非其鬼不神，其神不伤人；非其神不伤人，圣人亦不伤人。夫两不相伤，故德交归焉。

61. 大国者下流。天下之交，天下之牝。牝常以静胜牡，以静为下。故大国以下小国，则取小国；小国以下大国，则取大国。故或下以取，或下而取。大国不过欲兼畜（xù）人，小国不过欲入事人，夫两者各得其所欲，大者宜为下。

62. 道者万物之奥，善人之宝，不善人之所保。美言可以市，尊行可以加人。人之不善，何弃之有！故立天子，置三公，虽有拱璧以先驷马，不如坐进此道。古之所以贵此道者何？不曰以求得，有罪以免邪（yé）？故为天下贵。

63. 为无为，事无事，味无味。大小多少，报怨以德。图难于其易，为大于其细。天下难事必作于易，天下大事必作于细，是以圣人终不为大，故能成其大。夫轻诺必寡信，多易必多难，是以圣人犹难之。故终无难矣。

64. 其安易持，其未兆易谋，其脆易泮（pàn），其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败；无执，故无失。民之从事，常于几成而败之。慎终如始，则无败事。是以圣人欲不欲，不贵难得之货。学不学，复众人之所过。以辅万物之自然，而不敢为。

65. 古之善为道者，非以明民，将以愚之。民之难治，以其智多。故以智治国，国之贼；不以智治国，国之福。知此两者，亦稽（jī）式。常知稽式，是谓玄德。玄德深矣，远矣，与物反矣，然后乃至大顺。

66. 江海所以能为百谷王者，以其善下之，故能为百谷王。是以欲上民，必以言下之；欲先民，必以身后之。是以圣人处上而民不重，处前而民不害，是以天下乐推而不厌。以其不争，故天下莫能与之争。

67. 天下皆谓我道大，似不肖（xiào）。夫唯大，故似不肖。若肖，久矣其细也夫。我有三宝，持而保之。一曰慈，二曰俭，三曰不敢为天下先。慈，故能勇；俭，故能广；不敢为天下先，故能成器长（zhǎng）。今舍慈且勇，舍俭且广，舍后且先，死矣！夫慈，以战则胜，以守则固，天将救之，以慈卫之。

68. 善为士者不武，善战者不怒，善胜敌者不与，善用人者为之下。是谓不争之德，是谓用人之力，是谓配天古之极。

69. 用兵有言，吾不敢为主而为客，不敢进寸而退尺。是谓行（xíng）无行（háng），攘(rǎng)无臂，扔无敌，执无兵。祸莫大于轻敌，轻敌几丧吾宝。故抗兵相加，哀者胜矣。

70. 吾言甚易知，甚易行，天下莫能知，莫能行。言有宗，事有君。夫唯无知，是以不我知。知我者希，则我者贵，是以圣人被（pī，“被”同“披”）褐怀玉。

71. 知不知，上；不知知，病。夫唯病病，是以不病。圣人不病，以其病病，是以不病。

72. 民不畏威，则大威至。无狎（xiá）其所居，无厌（yà，“厌”同“压”）其所生。夫唯不厌（yà，“厌”同“压”），是以不厌(yàn)。是以圣人自知，不自见（xiàn）；自爱，不自贵。故去彼取此。

73. 勇于敢则杀，勇于不敢则活。此两者，或利或害。天之所恶（wù），孰知其故？是以圣人犹难之。天之道，不争而善胜，不言而善应，不召而自来，繟（chǎn）然而善谋。天网恢恢，疏而不失。

74. 民不畏死，奈何以死惧之！若使民常畏死，而为奇者，吾得执而杀之，孰敢？常有司杀者杀，夫代司杀者杀，是谓代大匠斫（zhuó）。夫代大匠斫者，希有不伤其手矣。

75. 民之饥，以其上食税之多，是以饥。民之难治，以其上之有为，是以难治。民之轻死，以其求生之厚，是以轻死。夫唯无以生为者，是贤于贵生。

76. 人之生也柔弱，其死也坚强。万物草木之生也柔脆，其死也枯槁。故坚强者死之徒，柔弱者生之徒。是以兵强则不胜，木强则兵。强大处下，柔弱处上。

77. 天之道，其犹张弓与！高者抑之，下者举之；有余者损之，不足者补之。天之道，损有余而补不足。人之道则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见（xiàn）贤。

78. 天下莫柔弱于水，而攻坚强者莫之能胜，其无以易之。弱之胜强，柔之胜刚，天下莫不知，莫能行。是以圣人云，受国之垢，是谓社稷主；受国不祥，是为天下王。正言若反。

79. 和大怨，必有余怨，安可以为善？是以圣人执左契，而不责于人。有德司契，无德司彻。天道无亲，常与善人。

80. 小国寡民，使有什伯（bǎi）之器而不用，使民重（zhòng）死而不远徙(xí)。虽有舟舆，无所乘之；虽有甲兵，无所陈之；使人复结绳而用之。甘其食，美其服，安其居，乐其俗。邻国相望，鸡犬之声相闻，民至老死不相往来。

81. 信言不美，美言不信；善者不辩，辩者不善；知（zhì）者不博，博者不知（zhì）。圣人不积，既以为人，己愈有；既以与人，己愈多。天之道，利而不害。圣人之道，为而不争。
